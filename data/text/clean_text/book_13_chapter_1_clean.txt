
Twepnag mam am kih Thessalonica t am 
Am ant haichu wo i emoohani ahni Paul
K ia niwehmaj g Silas ch Timothy k ch am i niwehmaj
Dam woho hemajkamgaj g tohg Jiosh ab i e dagitok tkownalig Jesus Christ wui
Ab o wa si semhoigeid g tohg Jiosh g tkownalig Jesus Christ wehm ch ab wo wa baich i emmahkad g i wehmtadag ch sap tahhadkam
Chum ach hekid ab hoigeid g Jiosh emhekaj ch emwehhejed thoigeidahun
Ab am si swohochud g tkownalig Jesus Christ ch hekaj chum hekid hab sjunimk g sapekam
Pihk emelidadag o hab emwua mam si chikpanid g Jiosh
Kum si sgewkam him g edoakag nam pi si nenida hegai matsh hab wo wa tjuni g Jesus
Id ach am wa wehs schegito ch hekaj chum hekid ab hoigeid g Jiosh
Jiosh o ab si emtatchua ch ab i emui mamt d wo aaligajk
Am att uapa g skehg haichu ahgaj emwui
Kumt ab i swohoch
Pi ach wabsh neneok
Hekia Sapekam Gewkdag at ab tmah g gewkdag k am emchehgi mo d wohokam g haichu tahga
Am am wa smahch mach sap himchud g tdoakag am emshahgid
Bach wa masma am emchehgid mamt has wo i chum masmak
Kum am toidch sap hab e junihim ch hab sap hab junihim g tkownalig Jesus tatchui
Chum ams emshoigchud mt ab i swohoch g Jiosh haichu ahga
T g Hekia Sapekam Gewkdag ab emmah g si gee shehgig
An amsh e wehgaj ha chehgidch g ewehm wohochuddam mat has wo chum masmak
Muijj ash ab emamjed haichu mahchim hegam mo am kih Macedonia ch Greece jejewed ch ed
T g Jiosh haichu ahga gam hu aai ep jejewed dahm i hih ab emamjed
Wehsko o an e aaga mam ab swohochud g Jiosh
K ab hahawa d emwuikam mamt wo ha ahgi g Jiosh haichu ahga
Kuch ab wabsh emwui dagitokch
Si amt sap ab i tneid k ab i swohoch g swohokam Jiosh k gam hu ha dagito hegam mo d wabsh hemajkam hanahtoi
Id o wehsko an aaga g hemajkam
Ab o wa taihim g skook namkida ab amjed g Jiosh
T wabshaba g Jiosh alidag am twehhejed e muhkid mat wo tdoibia
T g Jiosh ab i wuhshad muhkig amjed k ab uhpam ep bei
Hemuch amsh sap nenida mat ia ep wo jiwia g Jiosh
Alidag ab dahm kahchim t amjed
