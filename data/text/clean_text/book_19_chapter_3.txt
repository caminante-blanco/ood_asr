
Pegih niwehm wohochuddam ab at i emgawulkai g Jiosh gahi wuhshanim g ealidag Jesus
Heg o d Jiosh si Kehsha ch d uhgchu tpahlig
Kumt wo oidahid mo has chuig
Jiosh atsh heki hu am i kei g Mosesbad ha dahm g ehemajkamga
Kush heg sap am hab junihim g echikpan
Pegih sh g Jesus hab waap sap am hab junihim g echikpan am Jiosh wehhejed
Kutt wabshaba baich ab wo i si has elidad g Jesus mach g Mosesbad no pi d Jiosh ch wehs haichu nahto
Mosesbad ash sap am hab junihim g echikpan am ha shahgid g Jiosh hemajkamga ch wabshaba d wabsh Jiosh pionag
Tsh g Jiosh am i kei matsh wo haichu aaga wehhejed matsh gam hu baich hahawa sap wo i e tashogit
Kush eda g Jesus d Jiosh alidag ch d si kehshaj matsh wehs am wo ha dahmkad g hemajkamgaj
Kuch ahchim d hemajkamgaj mattp pi wo dagito g twohochudadag k wabsh sap ttahtkk ch wo nenida mat hab wo tjuni mo has i kaij
Neh bash masma hab chuig am twehhejed mash wa hab chuig am ha wehhejed g tshohshonbad ahchim Tutuligo
Hegam ha wui ash hab kaij g Hekia Sapekam Gewkdag 
Ab o emwaid g Jiosh hab masma mo wa ab ha waid g emgeegedga
Hegam o pi chechkaidag Kumt pi hab wo chum masmak
Jiosh o wa am ha wehhejed apechudch g jewed ch ab ha waid mat sap am wo dadhaiwua heg eda
T wabshaba wa pi am hu i wahp 
k wabsh pipichud ch am dadha gam hu jegko am wa chum neidch mo haschu am hab ha junid giikko wehstmahm aahid ab
T g Jiosh pi am hu i ha wahpki heg oidam k sha kehid k hab kaij 
Chum o hekid pi ap chegito idam hemajkam ch pi mai g nihimdag
Kunt hab si i niah mat pi hekid am hu wo i wahp k pi hekid wo sap dadhaiwua idam geeged mo hab masma k wabshaba ab wo bei g skook namkidadag
Neh tsh wa woho hab e juh g Jiosh neoki am ha wehhejed
Kumt heg hekaj wo se neneidad mamt pi hab masma wo pi chechkaidagk
Jiosh o d doakam ch woho gam hu hab wo i emjuh mamtp pi ab hu wo kaihamad
Ab o twaid g Jiosh hemu ch wabshaba pi chum hekid ab wo twaidad
Mt wo e iattogi g pi apekamkaj mamtp pi ab hu wo kaihamad g Jiosh
Ab g aai wo i e gewkemhunad mamt ab wo kaihamad
Dach swohom Christ hemajkamga mattp an wo si uukchid g twohochudadag wehs tdoakag oidam
Mt heg hekaj wo schegitok ihda mani am emahgid ch pi wo pi chechkaidagk hab masma mash wa hegam mash pi ab hu wohog elid g Jiosh
Jiosh atsh wa am ha doibia ab ha amjed g Egypt t am hemajkam am gahi wuhshanim g Mosesbad
Kush eda hahawa pi chechkaidag
Sh g Jiosh sha kehid ch hab kaij matsh pi wo ha hiwigi mas am wo i wahp amai mash hebai am chum apechudch ha wehhejed k hoip wehs koi hegam geeged mash pi ab hu wohog elid
Kush heg hekaj am oiopo tohono jewed ch ed giikko wehstmahm aahid ab
Neh id o am tchehgidch matki heg hekaj pi am hu ha wahpki g Jiosh heg eda jewed mash pi ab hu wohochud
