
Kutki heg hekaj pi am hu ha apet g Jiosh waida
Kutt ahchim wo stgihugad matt pi hab wo masmak mash wa hegam
Jiosh ash am twehhejed apechudch ekihdag ed hab sha masma mash wa am ha wehhejed chum apechudch hegai jewed
Id ash am apechudas ged hu i amjed matsh am e nahto g jewed
Sh wabshaba hab masma hab chuig am twehhejed mash wa hab chuig am ha wehhejed
Jiosh ash hab kaij matsh pi hedai am hu wo i wah pi ab hu wohochudch k wabshaba ab wo bei g skook enamkidadag
Kutt heg hekaj ab wo swohochudad ch hab sap am wo i wahp kihdaj ed am i tpihhunk ia jewed dahm
An o hab chuig Jiosh heki hu oohana ed matsh nahto g jewed ch dahm kahchim chuhdp tashkaj k am hahawa i e pihhu heg eda wewaak tash
Pegih sh am twehhejed an hab chuig g sap heubagida wehmaj g Jiosh
Sh wabshaba muijj pi ab hu wohochud g Jiosh
Kush hab kaij matsh pi hekid am hu wo i wahp
Hegam mat ab wo swohoch g skehg haichu ahgaj g Jiosh atsh am wo i wahp Jiosh kihdag ed
Neh pi atsh am hu i wahp heg eda jewed mash g Jiosh am wui ha waid hegam matsh wehpeg kah g waidaj natsh pi pi ab hu wohoch
Tsh wabshaba g haaaliga am i wahp
Tsh g Joshuabad am i ha wanim
Kush ab ha wui hab hahawa kaij g Hekia Sapekam Gewkdag ihda mani wa am emahgid 
Ab o emwaid g Jiosh hab masma mo wa ab ha waid g emgeegedga
Kumt pi wo pi chechkaidagk hab masma mo wa hegam
Heki atsh hu am i wahp heg eda jewed
K heg hekaj tasho mo pi ab hu heg wui ha waid g Jiosh Â ch wabshaba ha waid matsh d wo hemajkamgajk
Kut hab wo e nahtokch mat am wo i wahp heg eda si skehg shehgig mash ha wehhejed apechudch
Jiosh atsh am i nahto g echikpan k hahawa si shehgig
Kutt ahchim hab waap wo nahto g tchikpan k wo si shehgigk mattp wo tnahtokch
Pegih oi g am wo e nakog mamt am wo i wahp k wo si shehgigk am wehmaj g Jiosh
Pi atsh am hu i wahp hegam matsh pi ab hu wohog el g Jiosh
Kutt wo stnenoid k pi hab wo masmak
Shoo wai si sgewkdag g Jiosh neoki
K g Jiosh heg hekaj am chehgidch mo has chuig g tdoakag ch tchegitoidag
Bo masma g neokij mo g smuuk wainomi mamtp hems heg hekaj ged hu wo si hikuch g chuhkug ch oho k wo cheh mo haschu ged hu si eda
Pi att wo shai tnako machs haschu gam hu wo ehsto ab amjed g Jiosh
Wehs o haichu smahch
Kutt hemho wa hema tash am wo gegokiwua baich k wehs wo ah g tchuijig
Do si uhgchu tpahlig ch d Jiosh alidag g Jesus ch an i wah Jiosh kihdag ed am twehhejed
Kutt heg hekaj ab wo swohochudad chum hekid
Ihda uhgchu tpahlig o si pihk e elid thekaj natsh pi ab nakog k smahch hegai mach ahchim ab nakog
Jiawul ash hab waap chum chehani mat hab wo juh hegai mo haschu pi d Jiosh tatchui hab masma mo hemu ab tchehani
Kush wabshaba sap ab wui kehk ch pi hekid hab juh g pi apekam
Pegih ab o tkaiham g Jiosh no pi g alidaj d uhgchu tpahlig ch si pihk e elid thekaj
Kutt heg hekaj sap wo tnako matt ab wo tahnid g i wehmtadag ch pi wo ehbidad
T heg ab wo i sthoigeid k ab wo i twehmt
