
Ab ad hahawa i twai g Jesus ahchim mach ab si wecho tmashcham k ab tmah g gewkdag matt gam hu wo i ha wuwhas g jijawul ab ha amjed hegam mo an ha uukch k wo ha dodaj g kokodam
Dachd gamai gohk ahchim mach d si chuhchaij
Simon o d wehpegkam ch hab ep chehgig Peter
K g Simon shehpij hab waap d Jesus kehsha ch hab chehgig Andrew
K hai ep d James ch John ch d ewepngam
K g haohg hab chehgig Zebedee
K hai ep d Philip ch Bartholomew ch Thomas
Ni ahni hab waap d kehshaj ch hab chehgig Matthew ch wa d ge lial ha kowlantdam
K hema d hegai James mo g ohgaj d Alphias
K hema hab chehgig Thaddaus
K hema hab ep chehgig Simon ch d hema hegam mo tatchua matt ahchim Tutuligo hejel wo himchudad g tkownaltalig
K hema hab chehgig Judas Iscariot ch d ihda matki wo gagda g Jesus
D g Jesus am hahawa i tshelini ahchim gamai gohk matt gm hu wo ahgachugad g haichu ahgaj hab kaijch Pi g am hu wo hihim gawul mahs hemajkam ha wui ch Samaria hemajkam ha wui iai idani
Am amt wo wai hihi hegam ha wui ewehm Tutuligo
Idam o hab sha masma mo g heb hu hihimkam kahwal
Am g wo hihim k id am wo i ha ahgidahi mat am wo i himch g Jiosh g ekownaltalig jewed dahm
Mt wo ha dodaj g kokodam k ab uhpam wo i ha chechegitoich hegam mat wabsh chum koi k g jijawul ab wo i ha wuwhas ha amjed hegam mo an uukch k wo ha dodaj hegam mo koko heg hekaj mo g hachuhkug wabsh muhkhim
Ab ant wabsh emmah ihda gewkdag
Kumt pi haichu wo ha kowlantad am hab ha junidch
K wabshaba ab d hawuikam hegam mat ab wo emkaiha mat ab aigo wo i emwehmaj k wo emdagioi
Mt heg hekaj ab wabsh wo e enigadadch ch wo hihi pi haichu uadch mams hekaj wo e dagioi o ams wo ha namkid
T g Jiosh wo emnuhkud
Kumt pi wo uad g cheowikud mamt hekaj wo e nuhkud
Mt am wo i wahp kihhim ch ed k an wo i ha gahghi hegam mat hedai sap ab wo i emnei k ab ha wui hab wo chei Jiosh o ab emmakiog g si gee sap tahhadkam Kut am wo i emwahpkid k wo emdagioi am hugkam mamt hekid gm hu baich ep wo i hihi
Kutp hems hebai pi ap ab hu wo i emnei g kihkam
Kumt am wo si i shahmud g jewed ab etahtad ab k hab wo ha chehgi mamt wo ha dagito
Nt wo si shel emahgi mat g Jiosh baich i skookam wo ha namkid hegam mat pi ab hu wo kaiha ihda skehg haichu ahgaj matsh hi hegam hab ha juh pi ap hemajkam mash am kih Sodom ch Gomorra kihhimbad ch ed
Neh am amt wo oiopod ha shahgid g hemajkam
Kut hai wo sta ehbidamak am emwehhejed hab sha masma mo g sheshe am ha wehhejed g kahwal
Mt wo si se nenoidad hab masma mo g ban ch wo si shehemajimak hab masma mo g hohohi
Ab o him g tash mamt an wo emuu k wo emlodait k atp hems ep wo emgewitta am chechopi ch ed
Am amt wo emlodai ha tahgio g hahaichu ch kokownal heg hekaj mam ab nihiwig
Kumt wo snimahch k ah am ha tahgio ch am ha tahgio g gawul mahs hemajkam
Pi g wo shai e kudut ab amjed mamt has masma e wehhejed wo neo
Hekia Sapekam Gewkdag at wo emahgi mamt has wo chei
Hahaichu at wo emkokda
Kut ab ha wui wo emgagda chum hems g emwepnag o g emjehj o g emaaliga
Mui hemajkam at wo semkehidad nihekaj
Kumt wo sha e nakog k wo gahi wuwha g eshoigdag
T g Jiosh am wo i emwahpki ekihdag ed
Neh mtp hems wo emshoigch hasko
Pegih mt wo ahhio heg amjed kihhim k gam hu baich kihhim wui ep wo hihi
Nt wo shel emahgi mant ep wo jiwia ahni Jiosh si Kehsha mamt koi wo ha chehmo g ewehm oodham hakihhim
E mashchamdam o ab wabsh wecho hegai mo d ha mashchamdam ch heg hekaj wepo wo nako haichu
T g pion hab waap wepo haichu wo nako g eahmo
Kumt ahpim hab waap niwepo wo nako haichu
Neh bo niaaga hai mani d ge Jiawul ch wahm skookam has wo emahgad ahpim mam ab si niwecho e mashcham
Pi g wo shai ha ehbidad g hemajkam nat pi wehs wo i e maishpio mo haschu i e maishch ch wehs wo se mai mo haschu se aagchud
Si amt tasho wo i ahgahi wehsko mani haschu ab si hejel emahgid
Pi g wo shai ha ehbidad hegam matp hedai wo chum semkokdaim
Pi at wo e nako mas baich i skookam has wo emjuh emkokdak
Heg at wai Jiosh wo e nako mat am wo emdaich Jiawul kih ed mamtp pi am hu wo wohog elidad
Kumt heg ab wo wai si has elidad
K wabshaba g Jiosh si shemajima ch pi tatchua mas wo skookam emjuh
Am g wo oidahim mo chum hems g al uuwhig sap ha nuhkud
K eda chum alo pi haichu namkig idam
Kum ahpim d si haichu am tahgio
Jiosh o wehs haichu smahch ab emab
Mt heg hekaj pi haichu wo shai ehbidad ab wui e dagitokch
Neh am amt wo snimahch k ah hemajkam ha tahgio mam d niwohochuddam
Kunt ahni hab waap wo semmahch k ah am tahgio g niohg Jiosh
Kutp wabshaba hedai pi wo nimahch k ah am ha tahgio g hemajkam nt ahni hab waap pi wo mahch k ah am tahgio g niohg Jiosh
Pi g hab wo e elidad mat wo dodolimat g hemajkam mant ia jiwia
Ab at emwui wo gegokiwua hegam mo pi ab hu has nielid
Wihpiop atp hems wo skehidad g eohg ch g chetcha g ejee o g ekahkma jee
Emwehm kihkam atp hems d wo si emobgak
Pi at haichu wo namkigk g emwohochudadag mamtp pi baich wo i nitatchua mam hi g eohg ch ejee ch eaaliga
Mt gam hu wo dagito g hejel hab e elida k ahni hab nielida hab wo junihid niwehhejed e shoigchudch
Heg at wo wa wepok mam ab mohto g kots ch ab ab wo e muhkid
Kut pi haichu wo namkigk g emwohochudadag mamtp pi hab masma ab wo i nioi
Pi amt wo heki wua g edoakag mamtp wo hekaj am niwehhejed
Heg at wo heki wua g edoakag matp hedai wo chum sdaad
Heg o wa wepo mo sap ab nineid ahni matp hedai ahpim sap ab wo emneidad
K hab waap sap ab neid g Jiosh matp hedai sap ab wo nineidad
Hegai mat hedai sap ab wo i ha nei g nichuhchai at ha wepo wo bei g skehg mahkigdag
Kut hegai mat hedai sap ab wo i nei g sapekam oodham heg wepo wo bei g skehg mahkigdag
Kut heg swohom ab wo bei g skehg emahkigdag mat hedai chum hems g shehpi shuhdagi ab wo hema ha wasibi idam al aal am hema emwehhejed ahpim mam ab si niwecho e mashcham 
