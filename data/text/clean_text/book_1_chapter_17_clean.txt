
D am d i chuhdp tash amjed
D g Jesus ab i ha wai g Peter ch James ch John
D am wehmaj ab i chehchsh hema uhgk doag t ab k atsh gan hu dada doag dahm
Kutsh g Jesus am hahawa gawul e juh
Sh g wuhioshaj hab wai masma tonod mo g tash ch g wehschugaj hab masma stohta mo g tonlig
Kutsh ab haha wabsh i e chehgi g Mosesbad ch Elijabad k am wehmaj neneok g Jesus
Sh g Peter hab kaij ab wui g Jesus Tkownalig sape oki mach ia haichug
Kutt ia waik wo ha chuhcha g al chechopi matt hekaj ab wo si has emel ahpi ch Mosesbad ch Elijabad maptp wo tatchuad 
Neh sh am wabsh kia neok g Peter
Kutsh g si smahs chewagi ab i wuhshani k ab ehka ha dahm
Tsh g Jiosh neoki ab kaida chewagi t amjed k hab kaij Jesus o d si nitatchuidch nialidag
Heg amt ab wo si kaihamad 
Kutsh si sehbeni hegam Peter am i kahk g neoki k am wabsh si kupal shul jewedo
Tsh am hahawa jiwia g Jesus k an ha tahtam k hab kaij Gegokiwuio
Pi g wo shai e todsid 
Tsh am hahawa i chum nenhog
Kush heg wai Jesus hejel am kehk
Sh pi am hu haichug hegam gohk
Sh ab hahawa i huhudkhim doag t amjed
Sh ab si ha chehani g Jesus ch hab kaij Pi g am hedai wo shai ahgid mamt haschu nei nt hoip kia uhpam i wuhsh ab muhkig amjed ahni Jiosh si Kehsha 
Kush hab kaij idam ab wui g Jesus Neh bo cheche hegam chehanig tmashchamdam matsh ia wehpeg wo e maskogi g Elijabad
Tsh g Jiosh si Kehsha ia haha wo e maskogi
Pegih t haschu ahgk pi ia wehpeg mbaich e maskogi hegai Elijabad 
Sh hab kaij g Jesus Hema at woho wehpeg wo e maskogid k hab wo masmak mash wa g Elijabad ch wehs haichu wo i apech
Kunt wo emahgi mat wa woho heki hu jiwia
K Wabshaba muijj pi mahch mo hedai wud ch ab wui hab wabsh juh g pi ap etatchui
Pegih k e aihim mat hab waap wo nijuh k wo nishoigch ahni Jiosh si Kehsha 
Kutsh am hahawa i amich idam moki heg hab ahg John mat wa am i shonwuich g pahl wakona
D eda mui hemajkam am haichug amai machd am wih
Kud am uhpam dada hegam Jesus
D ab hema i tonwua Jesus wui  k hab kaij Ab g si i shoigeid g nisulijga
Si o pi ap mumku ch hebai am wabsh se chuchkagid ch muikko am gegshe nahda ch ed o am shuhdagi ch ed
Kunt ia chum uapa ha wui idam mchuhchai
T pi e nako mas wo doaj 
D hab kaij g Jesus ab twui Shoo wai pi geej g emwohochudadag
M im hu hab wabsh i si e Juhkch ab niamjed
Shahag wepo mant tash ia wo emwehmajkad ch wo emnakogad mat haha wo i geeda Bad kaij g Jesus ch hab hahawa ahg hegai oodham Ab g i bekai g ealidag  D ab hahawa i bei wui
D g Jesus am si sgewkam chehani g jiawul mat gam hu hab wo i e juh
Kud wa woho hab e juh
D am ha hekaj wabsh i doa g ali
Kuchd ab hahawa hejelko kakke g Jesus machs haschu ahgk ahchim pi tnako matt gam hu hab wo i juh g jiawul
D hab kaij g Jesus Heg amt hekaj pi e nako mam pi ab hu wohochud mat hab wo e juh
Nt wo si shel emahgi mamt wo e nakog k wabsh chum haschu hab wo juh mamt hab wo chei swohochudch mat hab wo e juh
Chum at hems g gee doag gan hu hab wo i kekiwua mamt wabsh wo ahgi swohochudch mat hab wo e juh
  T wabshaba ihda hab mahs haichu hab wai masma gm hu hab wo i juh mamt wo si e hoigeidahunad Jiosh wui pi haichu koadch 
Am achd wabsh kia oiopo Galilee chekshani ch ed
D hab kaij g Jesus ab twui E o aihim mat wo nibei hegam mo snikehid k ab wo nidagito  mant wo nimuhkid
T wabshaba am wo him k d wo i waik tashk amjed
Nt ab wo uhpam i wuhsh muhkig amjed 
Neh kuchd wehsijj si pi ap ttaht am i kaiok ihda
Kuchd ged hu dada Capernaum t am
D am hema jiwia Peter wui hegam mo an hemapad g cheopi kowlanta k ab kakke ch hab kaij No ha namkid g cheopi kowlanta g emmashchamdam 
D hab kaij g Peter Hemho wa K amjed ged hu i wah kih ch ed
D g Jesus ab ha hekaj kakke ch hab kaij Simon Peter nap hab elid mat g kokownal ab wo haichu ha kowlant hegam mo d ha wehm kihkam 
D hab kaij g Peter Piaa 
D hab ep kaij g Jesus Pegih t heg hekaj pi haichu wo nikowlant g Jiosh
Ch wabshaba pi tatchua machs wo ha kudu idam hemajkam
Kupt heg hekaj am wo hih shuhdagi wui k am wo wua g waptopi hukshpakud
Kut g si wehpeg watopi mapt wo huksh g lial ab wo kamshchid mat wo ai hegai cheopi kowlanta an niwehhejed ch ep mwehhejed
Pt am wo be k hekaj wo ha namkid 
