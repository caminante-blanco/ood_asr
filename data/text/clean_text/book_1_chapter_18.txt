
Kuchd ab kakke g Jesus ch hab kaij Doht d wo si shas haichuk am Jiosh kownaltalig ed  D eda an hema kehk g al chum ali
D g Jesus am i waid k ab tbaich i kehsh  k hab kaij Nt wo shel emahgi mamt hab wai masma am wo i wahp Jiosh kownaltalig ed mamt am gawul wo juh g echegitoidag k ab wabsh wo i pi e haichuchud k hab wo masmak mo ihda al chum ali
Hegai mat hab wo juh ihda at d wo shas haichuk am Jiosh kownaltalig ed
T hedai i sap ab wo i ha nei g aal am niwehhejed o heg wa wepo mat ahni sap ab ninei
Stoo ehbidam hab mahs am wehhejed hegai mat hema am wo i ha wanchkwua pi apekam wui idam al aal mo ab al nihiwig
Baich at wo i sapek wehhejed matp hems wo e wachumchud k wo e muhkid mat koi hab wo juh ihda chuijig
Chum o hekid an hab e wua g pi apekam jewed dahm
K hegam mo hab wua am hai ep ha wanchshulig pi apekam wui
T g Jiosh hemho wo wa ha namkid
Pi at hedai wo e nako mas ab uhpam wo i wuhsh Jiawul kih amjed
Kut pi hekid wo huhug g hashoigchuda amai
Heg at wo wa wepok mat am mei ch ed wo e shoigchudad
Mt heg hekaj am wo i e nako mamt pi am hu wo gei heg eda
Baich at wo i sapek mamt chum hems wo heb hu wua g enowi o g etad o g ewuhi matp hema idam hab wo emjuh mamt am wo gei Jiawul kih ed k pi wo bei hegai pi ha huhugedam doakag mo g Jiosh ab emmakiog
Am g wo snenoidk mamt pi wo sha kehidad idam al chuuchumchu
Jiosh o ab si has ha elid ch am ha nuhkudachud g anghil
  Ia ant jiwia jewed dahm mant wo ha doibia g heb hu hihimkam 
Neh am g wo i oidahim ihda
Mamtp hems hema ahpim siant wo kahwaligak
Kut hema wo heb hu hih
Namt hig pi woho am wo sapko ha dagito hegam humukto gamai humukt k am wo hih doag oidk k am wo i gahghi g heb hu himkam eshoiga
Kut woho d wo shehgigk mamtp wo cheh
Bo wa masma pi shai tatchua g emohg Jiosh mat hema wo heb hu hih idam al chuuchum aal
Mt heg wai hejel wo ahgi ewehm wohochuddam matp pi ap wo chui ab emwui
Kutp hems ab sap wo emkaiha
Kut ab hahawa ep wo i e hemakoch g emchegitoidag  Tp wabshaba pi ab hu wo emkaiha kumt hemako o gohk am ha wehm wo him k am wo ah g chuijigaj
Kut hab masma gohk o waik wo smahchk g chuijigaj mo id hab masma an oohanas Jiosh oohana ed
Kutp eda wa sha pi ab hu wo emkaiha kumt am wo ha ahgi wehsijj hegam mam am ha wehm e mihshmad
Kutp pi ab hu wo ha kaiha idam kumt haha wo dagito hab masma mo pi d emwehm wohochuddam
Nt wo si shel emahgi mant ab wo emmah g gewkdag mamt hab wo ah mo haschu shohbidas ch haschu hiwgidas am ha wehhejed g nihemajkamga
Jiosh at am hab wo emjuni mamt haschu ab wo tahnid e wepo hab elidch
Kunt am wo haichugk emshahgid mamt hebai am wo i e hemapai chum ams d wo wai gohkk o waikk 
D g Peter ab kakke g Jesus ch hab kaij Nikownalig nant wewaakko ab wabsh wo i shoigeel g niwehm wohochuddam matp haakkio hab wo juh g pi apekam ab niwui 
D hab kaij g Jesus Pi amt wabsh wewaakko ab wo i shoigeel
Matp heekkio hab wo i juh g pi apekam mt haakkio wo shoigeel
Bo wa e wua g emkownalig Jiosh ch emtatchuid mamt am hab waap wo e junihid
Id ant am wo emtashogi emahgidch matp hems hema d wo kownalk ch am wo i ha hoa g epionag hawulshpadag  Kumt am hema uapa g piongaj K id ab ab e wulshch g mui miyohn pihsh
Kuki ihda pi am hu hugkam edgid g lial mat wo namkid g ewulshpadag
T hekaj g ahmoj am ha cheha mamt wo gagda k g wehmaj kihkam ch aaligaj ch haichu enigaj ep wo ha gagda
T d wabsh wo neneholk
Kut ihda hapionag ab i gei eahmo wui k ab i tahni mat ab wabsh wo i shoigeel
Kut wo wa wehs ha namkid
T am i shoigeel g ahmoj k im hu hab i juh g wulshpadaj k dagito
Kut am hih ihda oodham
K eda hema g wehmaj pion al heekia pihsh ab ab e wulshch hegai mamt ab i shoigeel
Kut heg nam k g baichuj be k hab si ah mat wo namkid
Kut ihda wehmaj pion ab i gei wecho k ab i e shoigchud wui mat ab wabsh wo i nenida
Kut wo wa uhpam namkid
Kut wabshaba pi ab hu kaiham k wabsh ha chehani mamt ged hu wo si kuh am hugkam mat hekid wo i namkid
Neh t hai ehp g pion si pi ap e taht neidok mat has e juh k am hihim k am ahgid g eahmo wehs haichu
T g haahmo ab i wai ihda epionag k hab kaij ab wui Ahpi si pi amkam nipionag ab ant i si smhoigeid k im hu hab i juh wehs hegai mwulshpadag heg wai hekaj map ab si nitahni
Kupt hab wa masma wo chum shoigeel g ewehm pion mant has i masma smhoigeel  Neh bo kaij ch si bagat k ged hu si kuh am hugkam mat hekid wehs wo i namkid
Pegih t hab wa masma am hab wo emjuh g niohg Jiosh mamtp pi hab hu eihbdag amjed wo i sha hoigeel hegam mat ab emwui pi ap wo chui 
