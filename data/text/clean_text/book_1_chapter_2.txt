
Jesus atsh am mahsi Bethlehem kihhim t am am Judea chekshani ch ed
Sh wenog am hema d kownal Judea ch ed ch hab chehgig Herod
Tsh ab hai hihi sial tahgio amjed mash schu aamichud ab huhuu t ab
K eda g Jerusalem d kownal daikud am tjewedga ed
Tsh am dada idam k am ha kakke g hahaichu ch hab kaij  Baho haichug hegai ali matki hemu mahsi matsh d wo ge hakownaligk g Tutuligo
Am at dahiwua g huu matt heg amjed smai g mahsidaj
Kutt heg hekaj ab i hihi matt am hab wo juh g si has telida ab wui 
Kutsh si e kudu g kownal am i kahk
Tsh heg hekaj wehs g kihkam amai hab waap e kudu
Tsh g kownal am ha hekaj i ha hemapai g uugchu papal ch chehanig tmashchamdam k ab ha kakke Bahtsh ab haab wo mahsi hegai matsh g Jiosh d wo Kehshak mat d wo chum emkownaligk 
Sh hab ahg Ab Bethlehem t ab id eda chekshani
Batki masma an hema ooha g kelibad Jiosh haichu i tashogiddam mo g Jiosh hab kaij 
Do al chum kihhim g Bethlehem
Kut eda am hema wo i wuhsh mat d wo hakownaligk ch wo ha wanimedad g nihemajkamga 
Tsh g Herod am saagim i ha wai hegam schu aamichuddam k ab ha amjed smai matsh hekid ab i e mahsid hegai huu
Tsh am ahgi
Tsh g Herod am hahawa ha ahgi mat gam hu wo hihi Bethlehem wui hab ha ahgch Am g wo hihim k am wo si i gah hegai ali k hekid wo sha chehg k ia wo niahgi
Kunt ahni am hab waap wo him k ab wo ihm mani ab has elid 
Kutsh gam hu hahawa hihim k gam hu hebai i hihim
Tsh ab ep i e mahsid hegai huu mash am wa heki hu neid
Kush si shehegig am i neidok
Tsh heg am ha baich him k am dahiwua heg dahm mash am dadha hegam Joseph
Tsh am dada k am i wahp kih ch ed
Sh am woo hegai ali
Kush g jeej am wehmaj
Tsh idam schu aamichuddam am wui i shul g ali k am hab juh g ab si has eelida k am hahawa i ha wuwhas g snamkig haichu k ab mah
Sh id d ohla ch hegai sap uhwchu mo hekaj e iagchulid ch hegai mo hekaj e huhud g muhki
Sh g Jiosh am ha ahgid am hachehchki ed matsh pi am hu ep wo hihi Herod wui
Kutsh heg hekaj im hu wabsh hihi ejewedga wui am hema wohg ch ed
Tsh ab hahawa i e chehgi g anghil Joseph wui am chehchkij ed k ash hab kaij Kownal Herod at am wo i gahghi ihda ali mat wo chum smuam
Mt heg hekaj gam hu wo hihi Egypt jewed wui k am wo haichugkad
Kunt am wo emahgi mamt hekid ep wo i hihi 
Kutsh am ha hekaj i wami g Joseph k am bei g ali ch jeej k heg wai schuhugam hihi am Egypt wui  k am wa dadha
Id atki am hab e juh mat hekaj sap hab wo e juh hegai matki heki hu wai ooha g kelibad Jiosh haichu i tashogiddam
Bo chuig g oohanaj mash g Jiosh hab kaij 
Am ant wo i wuhshad g nialidag Egypt jewed amjed
Pegih tsh pi am hu ep i hihi Herod wui hegam schu aamichuddam mash wa am ha ahgid g Jiosh
Tsh heg hekaj bagat g Herod
Sh eda idam heki hu ahgid mo am hu d i gohk aahidag mat wa am cheh hegai huu
Kutsh heg hekaj ha cheha g eshondalig matsh wehs wo ha kokda g aal wihpiop mash d gohk ahidkam ch am i wecho amai Bethlehem ch ed ch an i wehgaj
Neh id atsh wa hab e juh hab masma mash wa g Jiosh heki hu wai hab kaij matsh hab masma hab wo e juh
Hegai kelibad Jiosh haichu i tashogiddam mash hab chehgig Jeremiah atki an ooha mash hab kaij g Jiosh 
Am ant wo kah g shoshaki Ramah ch ed
Rachelbad amjedkam at am wo shoanid g aal ha wehhejed ch pi haas wo shosha nat pi wehs wo e kokda
Sh am dadha hegam Joseph g ali wehm Egypt jewed ch ed
Sh am hu hebai tsh g Herod muh
Tsh am hahawa ep i e chehgi g anghil am chehchkij ed g Joseph k ash hab kaij  Muh at hegai mat chum smuam g ali
Mt heg hekaj wo wahpamig k wo uhpam hihi am ejewedga wui 
Kutsh am i wami g Joseph k am ha ui g ali ch jeej k ep hihi am ejewedga wui
K wabshaba g Herodbad alidag wenog am d kownal Judea ch ed ch hab chehgig Arkelaus
Tsh g Joseph am i smai mo id d kownal k atsh sha sehbeni mas am wo i dahiwua amai
Tsh g Jiosh am ep ahgi chehchkij ed matsh pi am hu ep wo hihi Judea wui
Tsh hekaj imhab haab ep hihi Galilee chekshani wui  k am dadhaiwua Nazareth kihhim ch ed
Heki atki hu hema ooha g kelibad Jiosh haichu i tashogiddam mamt hab wo aagad ihda Nazareth t am oodham 
