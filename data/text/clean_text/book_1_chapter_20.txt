
Id ant am wo emtashogi id hekaj mant wo haichu wepogi g Jiosh kownaltalig
Heg o wepogidas mat g uhdwis oidag enigakam wabsh i sialim am him k hai ha ui g oodham mat am wo chikp oidaj ed
T g hanamkidadag d wo hegaik mo haschu i uu g pion tash ab
T am ha hekaj hihim k chikp
T am hahawa ep hih humukt ohla ch ed
K am hai gegok g oodham ch pi haichu has wua
K hab ha ahg Nt wo sap emnamkid mamt wo chikp am nioidag ed  Kut wa woho am chikpano idam
T hab wa masma hab ep e juh am i gamai gohk ohla ch ed ch waik ohla ch ed
K am hu d i hetasp ohla
T am hih kahya wui
K am wabsh hai gegok
K hab kaij ab ha wui Shahchu am ahgch wabsh heki wua g tash pi haichu has wuadch 
K hab kaij idam Pi at hedai tchikpanach 
K hab hahawa ep kaij ab ha wui Pegih k am wo hihim k wo chikp am nioidag ed 
Neh t gam hu si i juh
Kut ihda oidag enigakam hab ah g epionag hageejig Ab g i ha waid g pion k ab wo i ha namkidahi
T hegam wehpeg wo e namkid mant si ha oidch an ha ui k amjed hegam ehp mant ep ha ui k hegam ga hu si ha oidk wo e namkid mant si wehpeg an ha ui 
Kut hegam mat gam hu si i juhk chikp mo d i hetasp ohla ab ui g enamkidadag haakia mo heekia uu g pion tash ab ch amjed wehs g hai
Kut ab ha ai hegam mat wabsh i sialim chikp
K hab e ahg mat baich i mui wo ui g enamkidadag
Mt wabshaba haakia wa ha namkid
T ab ui g elialiga k babgat ab wui g eahmo k ab wui hab kaij  Neh hegam oodham mapt si oidk an ha ui al hemako ohla ab chikp
Kutt ahchim ge tash oidk chikp am stoni k ed
Kupt eda am wo haakia tnamkid mapt hegam 
K hab kaij g oidag enigakam ab wui hegai mo ha wehhejed neok Neh ninawoj pi ant shai emiattogi namt pi am wa apech mamt haakia k ab wo chikp niwehhejed
Pegih ab g wabsh wo uhi g enamkidadag k gam hu hihim uhpam no hig pi ab niab ahni hejel mant haakia wo wa ha namkid hegam mant gam hu si i juhk ha ui mant ahpim heekia emnamkid
Ab o niab mant has masma wo hekaj g nilialiga
Aha nam wabsh snihehgamk mani shemajima 
D hab hahawa ep kaij g Jesus Nehe t hekaj hab hegam mo gam hu si i ha oidch d wo wehpegkamk ch hegam mo d wehpegkam ga hu wo si ha oidchk 
Am achd i tnakog k gam hu hihi
Kud g Jesus am hejelko twai ahchim gamai gohk  k hab kaij Neh am att wo hihi Jerusalem wui
T hegam mo snikehid am wo nidagito ha wui g uugchu papal ch chehanig emmashchamdam
Kut idam ab wo haichu niabch snimuamk  k am wo nidagito ha wui g gool hemajkam
T idam wo nahnko niahgad ch wo nigewittan k amjed ab wo nisisish kots t ab
Nt ab wo muh
T am wo him k d wo i waik tashk amjed
Nt ab wo uhpam i wuhsh muhkig amjed 
D eda am twehmaj g hajee g James ch John
D idam am wehmaj hihi Jesus wui ab haichu stahnimk
D g hajee ab si has elid k ab wui hab kaij matsh ab wo haichu tai
D hab kaij g Jesus Shahchu ap tatchua 
D hab kaij ihda Pt hig wo i ha chuhcha idam gohk nimahmad mat am moidch d wo hahaichuk mapt hekid am wo i himch g ekownaltalig 
D hab kaij g Jesus ab ha wui Pi am shai ap mahch mam haschu ab nitahni
Wehpeg ant ab wo nako g gee shoigdag
Kut hegam mat am nioidch d wo si hahaichuk hab waap wo e juh 
D hab kaij idam Pegih tt wo tnako 
D hab hahawa ha ahg g Jesus Pegih woho amt ab wo nako hegai hab mahs shoigdag
K wabshaba pi ab hu niab manis ahni am wo i ha chuhcha mat hedai am nioidch d wo hahaichuk
Hegam at am wo i e chuhcha mat hedai i ha wehhejed am apech g Jiosh 
Kuchd ahchim hai babgat ab ha wui hegam gohk mad hab masma ab hejel chum e haichuchud
D g Jesus ab hahawa wehs i themapad k hab kaij ab twui Smahch am mo g hamaliomig sgewkam ha chehani g epionag ch g ha wanimeddam am ha himchudahim
T wabshaba pi hab masma hab wo shai chum mahsk am emshahgid
Mt wabsh si shemajim am wo i ha wehmtad g ewehm wohochuddam hab sha masma mam d wabsh hapionag mamtp wo tatchuad mamt wo ha wanimedad
Ahni ani hab wa masma si shemajim i emwehmt ch pi ab hu nihaichuchud emdahm chum anis d Jiosh si Kehsha
Ab o emwui him g skook namkidadag heg hekaj pi ap emchuijig
Nt wabshaba ahni emwehhejed wo nako mamt wo e wupulo Neh bad kaij g Jesus
Kuchd gam hu i wuwha ab Jerico t amjed
D mui hemajkam ab i toi
D am hu hebai wohg hugid an gohk am dadha g pi neneadam oodham
Kuchd am hihim
D am i tkah k smai mo an him g Jesus k si skaidam hab cheche Ab g si i sthoigeid ahpi map d sapekam tkownalig ch apsh d tkownaligbad David amjedkam 
D hegam mo an ha wehgaj si sha kehid ch hab ha ahg mat wo pi shahmunik
D wabshaba baich haha wabsh i skaidam hab kaij Ab g si i sthoigeid ahpi Davidbad amjedkam 
Kud am hahawa i kekiwua g Jesus k ab i ha waid k hab kaij Shahchu am tatchua mant hab wo emjuni 
D hab kaij idam Si g sthoigeid k ab i tnenchud 
Kud si sha hoigeel g Jesus k ab ha taht hawuhpui ab
D ha hekaj haichu sap neid k ab i oi
