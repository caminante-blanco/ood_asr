
Tsh am wabsh i chum mahsi
Tsh am hahawa i apech g uugchu papal ch geeged mat wo e muhkid g Jesus
Tsh am i e kuhgit g hanamki
Kutsh am si i maniadad g nohnhoij g Jesus k gam hu i wanim matsh am wo i bei heg wui mo d kownal heg eda chekshani ch hab chehgig Pilate
Sh eda g Judas an himad ch ha neid
Sh am wanimed g Jesus kownal wui mat wo e muhkid
Kutsh si e tods g Judas k am him k am uhpam i ui hegai waikko wehstmahm plahda pihsh ha wui g uugchu papal ch geeged  k hab kaij Tki wo e muhkid hegai mo pi ha chuijig
K d nichuijig nant pi ab emwui gagda 
Sh hab kaij hegam hahaichu Pi ach has shai elid hegai
Heg o ahpi ab mab 
Tsh g Judas am si nehnich hegai lial k am shul gee cheopi ch ed k gam hu hahawa wuhsh jeg ed k wabsh hejel e naggia
Tsh g uugchu papal am ui hegai lial k hab kaij Id o d namkigaj mat hema wo e muhkid
K g tchehanig pi thiwgid matt am wo toa gee cheopi wehhejed  Bash kaij ch am apech matsh heg hekaj wo hema ha nolawt g oidag mat d wo hasiminjihlok hegam mo d wabsh ge oodham
Hegai mamt ha nolawt o heki hu hab e aaga Hahaatdam Oidag  ch wabshaba hab hahawa e aaga Ehed Oidag
Neh id atsh wa hab e juh hab masma mash wa g Jiosh heki hu wai hab kaij matsh hab masma hab wo e juh
Hegai kelibad Jiosh haichu i tashogiddam mash hab chehgig Jeremiah atki an ooha mash hab kaij g Jiosh 
Tutuligo at wo hema nolawt g oodham g waikko wehstmahm plahda pihshkaj
Kumt id am haha wo ui namkigaj k wo ha nolawt g hahaatdam oidag
Sh eda am kehk g Jesus kownal wui
Sh hegam mo smuamk ab abchud mo chum e kownalchud
Sh g kownal ab kakke No wa woho mapsh hab chum e elid map d hakownalig idam Tutuligo 
Sh hab kaij g Jesus Dani ahni 
Sh g uugchu papal ch geeged ab mui haichu abchud
Sh pi am hu has shai kaij g Jesus
Sh hekaj hab kaij g Pilate ab wui Neh mui haichu o ab mabchud
Napt pi ab hu wo ha kaiha  Kush ep pi am hu has shai kaij g Jesus
Tsh heg hekaj si has i el g kownal
K am hab e wua ahid ab id eda gegosig mo g kownal hema dadagitod g lihso am ha wehhejed g hemajkam
K am hema d lihso ch hab chehgig Barabbas
K wehsijj smahch ihda
Tsh am i e hemapai g hemajkam amai mash am daha g Pilate ch hab wua g lodaita
Tsh ab ha kakke Nam hab elid mant wo dagito g Barabbas aha nam id hab elid Jesus mo hab e aaga Jiosh si Kehsha  Neh bash kaij nash pi chum sdagitoimk g Jesus ch hab ha elid mo hegam wai hahaichu shehgamk ch smuamk
Sh am daha g Pilate lodaita daikud ed
Kutsh eda g wehmaj kihkam heki hu hema cheha matsh am wo him k wo ahgi mo hab kaij Pi g am hu has shai juhni hegai oodham no pi pi ha chuijig
Mui ant haichu nako chuhug chehchkch ab amjed 
Sh eda hegam uugchu papal ch geeged ab ha chehani g hemajkam matsh ab wo tai g Pilate mat wo dagito g Barabbas k g Jesus hab wo juh mat wo e muhkid
Pegih sh g kownal ab ha kakke mas hedai am wo i dagito ha wui idam gohk
Sh hab kaij g hemajkam Barabbas
Sh hab hahawa ep kaij g Pilate mas has wo juh hegai Jesus mo hab e aaga Jiosh si Kehsha
Sh hab kaij g hemajkam Muani ab kots t ab 
Kutsh hab chum chei g Pilate Haschu ahg
Shahchu at hig pi ap has juh 
Kutsh oi wa wabsh baich i si skaidam hab ge kaij muikko Muani
Muani ab kots t ab 
Tsh am i nei g Pilate matki heki hu i babgat g hemajkam k am hu wo e cheggia
Tsh am ge was g shuhdagi k am hemajkam ha tahgio i ha wapko g enohnhoi k hab kaij ab ha wui Pi o haichu d shai nichuijig matp wo e muhkid ihda oodham
Ahpim o d emchuijig 
Sh wehsijj hab kaij hegam mo am haichug Ahchim g taaliga ha wehm att ab wo moht g skook namkidadag id hekaj 
Tsh g Pilate am hahawa i dagito g Barabbas ha wui k am ha cheha g shondal mat wo gewitta g Jesus k am hahawa i dagito mat ab wo naggia kots t ab
Tsh amjed g Pilate shondaliga am i bei g Jesus k gd hu uapa kownal gee kih am k am wehs ha wai g ewehm shondal
Kutsh am i e hemapad k nahnko wua
Msh ab abchud mash chum e kownalchud
Pegih tsh gam si wuashul g wehschugaj k g kownal eniga ab wahkid  k ge hoi gihkot k ab wahki mooj ab k g uhs an behijel sapko nowij an k wabsh nahnko ahg ch ab i tohtonwua wui k hab kaij Tash g d hakownaligk g Tutuligo  Sh ab si siswuimad k an si gewitta mooj an
Tsh am i haasa nahnko juh k am wuahawua hegai kownal eniga k ab uhpam wahki g enigaj k gam hu hahawa i bei mat ab wo naggia kots t ab
Tsh ab hema i ha nam g oodham mo ab Cyrene kihhim t ab d kihkam ch hab chehgig Simon
Id amtsh ab wabsh si kushwiotach hegai kots mamt ab ab wo naggia g Jesus
Kumtsh gam hu i bei g Jesus mamtsh am wo naggia
K hab e aaga amai Golgotha
K id hab d ahga Koshwak
Kumtsh ab chum iich g nawait mo g kulani am wehnags mat wo hehogi g skook
Tsh ab chum jeh k pi ab hu ih
Kumtsh ab hahawa sisish kots t ab k am i kei g kots
Tsh am hai e chichwi g shondal k am aai e gehg g wehschugaj  k am hahawa i dadhaiwua k nuhkud
Kumtsh an ooha mam haschu ab abchud k ab sihsh kots t ab ab dahm mo ab i mookch g Jesus
Sh hab chuig Id o d Jesus ch d Tutuligo hakownalig  Tsh gohk ab ep ha nahngia kokots t ab gan hu aai
Sh eda d schu eeskam idam
Sh hegam mo an bihbimhim si gahi e moogid ch ab si skookam has ahg g Jesus  hab kaijch Naptsh woho wo i wua g gee cheopi k am uhpam ep wo kei waik tash ab
Pegih ab g hig i huduni kots t amjed k wo e doibia maptp woho d wo Jiosh alidagk 
Sh g uugchu papal ch chehanig ha mashchamdam ch geeged hab wa masma ep nahnko ahg hab kaijch  Id atsh hai ha doibia k atki wabshaba pi wo e nako mas wo hejel e doibia
Nash hig pi woho d tkownalig
Pegih tt ab wo swohoch matp ab wo i huduni k wo e doibia
Ab o si hiwig g Jiosh ch hab e ahg mo d alidaj
Pegih tt hig wo nei mas hu wo doibia g Jiosh hemu  Chum wa hema hegam schu eeskam mamt ab hab waap ha nahngia kots t ab hab waap skookam has ahg
T am i dahm juh
T wehsko gei g schuhugam waik ohla ab
Kutsh am i e ai g waik ohla
Sh si skaidam hab kaij g Jesus Eli Eli lama sabaktani mo hab d ahga NiJioshga NiJioshga shahchu apt ahgk am wabsh i nidagito 
Sh haijj hab kaij hegam mo am gegok Elijabad o ab chum waid 
Tsh ab hema ha hekaj i med k an haichu usko mat am wakch nawait ch ed k am uhgk i be k ab chum iich g Jesus
Kush hai hab kaij Kia koi tt hig wo nei mas ia wo jiwia g Elijabad k wo doibia 
Kutsh am si skaidam hab haichu ep chei g Jesus k am hahawa i muh
Kutsh hegai skowk ikus kuhpadag mash am stadnim naggia ged hu si eda g gee cheopi ab si shel e wantsh
T g jewed uugij k gam si e hahai g geeged hohodai
Kutki g hihaini gam si e kuhkpio
T muijj hegam mat heki hu koi ab swohochudch g Jesus ab i wuwha muhkig amjed  i dahm mat g Jesus i wuhsh k gam hu i wahp amai mo hab e aaga Si Hekia Sapekam Kihhim ch d Jerusalem
K muijj ha neid amai
Tsh idam shondal g egeejig wehm am i nei mat g Jesus muh k taht g jewed uujig k shai si e totodsid k hab kaij Woho oki d Jiosh alidag 
Sh eda muijj am haichug hegam uuwi mo ga hu amjed wehmaj g Jesus ab Galilee t amjed ch am haichukaj i wehmaj
Idam ash ga hu wabsh mehk gegok ch ab neid
Sh am ha wehmaj g Mary Magdalene ch hegai Mary mo d hajee g James ch Joses ch heg ehp mo d Zebedeebad wehm kihkam ch d hajee g James ch John
Tsh am hahawa jiwia ihda skais oodham mo hab chehgig Joseph ch ab Arimathea t amjed ch ab swohochud mo g Jesus d Jiosh si Kehsha
K eda e aihim mat wo i hud
Tsh heg hekaj gam hu hih ihda Joseph ab Pilate wui k ab tahni g Jesus honshpadag
Kush g Pilate am ha chehani mamt wo mah
Tsh gam hu uhpam jiwia
Kumtsh am wehhejed ab i huduni g Jesus honshpadag
K am mia hab chuig g Joseph hihaini ch ab heki hu cheotas hodai ch ed
Kumtsh am i bei g honshpadag k am i hobino g si skehg ikuskaj k am cheh heg eda cheo k ab hahawa g ge gee hodai i himchud k ab hekaj kuh g hihaini
Tsh gam hu hahawa uhpam hihi hegam Joseph
Kush am dadha g Mary Magdalene heg wehm hema Mary ch am neid mat hebai cheh
Baich tash o d shahwai
Tsh am dada g uugchu papal ch Palasi Pilate wui  k hab kaij Tkownalig schegito ach mo wa ihda schu iattomkam hab kaij matsh uhpam wo e chegito matsh d wo waik i tashk
Neh pt am wo ha cheha mat wo si e nuhkud g hihaini waik tash ab
T hekaj hab pi wo e nako g piongaj mas ab wo ha ehs g honshpadag k hab wo ha ahgi g hemajkam matki i wuhsh ab muhkig t amjed
Neh ihda haiattogi at baich wo i si pi apek mo g wehpegkam 
Kush hab kaij g Pilate ab ha wui Am g hai wo ha uuk g shondal k am has i masma ab wo nuhkud g hihaini 
Kutsh am ha oi g shondal
Kutsh gam hu hihim k ab si swihnam i kuh g hihaini k an bidsh g hodai k ab si chepos
Sh idam shondal am nuhkud g hihaini tash oidam ch chuhug oidam
