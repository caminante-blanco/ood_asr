
Niwehm oodham mam an aai jejewed ch ed kih 
Am ant wo i emoohani ahni James mani d piongaj g tkownalig Jesus Christ
Am g wabsh wo si sap e tahtkkad mat hekid ab wo emaahe g shoigdag
Id o aappem g emwohochudadag ch wo i gewkai
Kumt hab sap wo nahtoisk ch sap wo nakogad g eshoigdag
Haijj amtp hems haichu pi amichud
Kuni am emahgid mamt ab wo tai g Jiosh g amichudadag
T ab wo i emmah
Jiosh o si sbaama ab ha mamka g hemajkam mo haschu i tatchua ch pi ha kehid
Mt wabshaba hemho wa wo swohochudad mat hab wo emjuni g Jiosh mam haschu ab i tahni
Hegam mo pi wohochud at wabsh haichukaj wo e kudu hab sha masma mat g shuhdagi g hewelkaj wo e kudut k an aai has wo e wuad
Idam at g Jiosh pi am hu hab wo ha juni mat haschu ab wo i tai  no pi pi am hu shelinim wawani g hawohochudadag
Chum achs hems haijj d shoigkam ch eda wo chum si sap ttahtkkad nat pi tdoibia g Jiosh
Kut g skakais hab waap wo chum si sap e tahtkkad e doibiak
Jiosh o am wehs twepo thaichuchud
Skakais at haas shohtam gam hu hab wo i e juh mat g shoigkam
T g si shas haichu hab hajuni wo huhug hab sha masma mat g haichu wuhshanig wo huhug mat hekid wo gaksh g jewed am stoni k ed
Tt wo si sap ttahtkk matt hekid sap ab wo nako g tshoigdag
Ab o tmahkch g Jiosh g wechij doakag ahchim mach ab si tatchua ch am wo i twahpki ekihdag ed matt hekid wehs wo gahi wuwha g taappemadag
Pi g hab wo shai chehi mas g Jiosh hab chum emwua mamtp wo sha pi ap nako g eaappemadag k hab wo juh g pi apekam
Jiosh o pi hekid hab wua g pi apekam ch pi hedai hab chum ha wua mas hab wo juh g pi apekam
Oodham o wabsh hejel etatchuikaj hab wua g pi apekam
T g Jiosh ab wo i ha mah g skook namkidadag heg wehhejed
Hai o chum ha iattogid ch hab cheche mo g pi apekam ab d Jiosh amjedkam
Pi g ab hu wo shai ha wohochud ahpim niwehm wohochuddam
Jiosh at skehg nahto wehs haichu
K wehs skehgaj hegai mo ab tmahkch
Tash ch mashad ch huhuu hebaichuj pi ab hu tmahkch g tonlig no pi g jewed e nodgid
K wabshaba g Jiosh pi hekid gawul e wua ch chum hekid tonlidch g tchegitoidag g wohokamkaj
Jiosh at am i ttashogi g wohokam
Kutt ab i swohoch
T hekaj ab i tgawulkad k ab i tmah g wechij doakag matt d wo aaligajk
Pi g wo se hohtkid mamt haichu hab wo chei
Baich o i sape mamt wo haichu kaihamad
Pi g am wabsh pehegi haichukaj wo babgat
Pi at hab masma wo i e apech g pi emapedag
Jiosh at am wo wai apech g pi tapedag
Gam g hu hab wo i juhni wehs haichu mo sbihtagi am emchegitoi ed ch am emdoakag ed
Ab g wabsh wo i e shoigchud Jiosh wui k ab wo i swohoch g haichu ahgaj
Kut heg hekaj wo emdoibia
Pi g am wo hejel e iattogidad mamt wabsh wo kaihamad g Jiosh haichu ahga ch eda pi am hu hab wo junihid
Jiosh oohana o hab sha masma mo g neidakud matt heg eda ab wo i tneid k wo cheh mo haschu pi kehg hab mahs am tdoakag ed
Pi g gam hu wabsh wo hihim pi am hu i chegitok mo has mahs g emdoakag  k wabshaba am wo si oidahid g Jiosh haichu ahga ch am hab wo junihid
T g Jiosh ab wo si i semhoigeid k ab wo i emwehmt wehs haichu hab emjuni ed
Kut g haichu ahgaj ab wo i emwuwhas pi apekam t amjed
Hegam mo hedai hab kaij mo d Jiosh wohochuddam ch eda wo pi ap neneokad o wabsh hejel e iattogid
K g hahimdag pi haichu wehhejed skehgajk
Bo d elidag g Jiosh mat g twohochudadag haichu wehhejed wo skehgajk
Hemho wa att wo si tnuhkudad mat pi wo tpadch g jewed t ab haichu
Kut hab ep wo tjuh g twohochudadag matt haichukaj wo i ha wehmajk hegam mo d heheejel wihpkam uuwi ch aal
T hab pi wo e shoigchudad
