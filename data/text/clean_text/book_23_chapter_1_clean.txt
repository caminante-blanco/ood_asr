
Niwepnag 
Am ant wo i emoohani ab amjed hegai mat ia uapa g Jiosh haichu ahga jewed dahm k ab tmahkch g wechij doakag
Chum ash hekid wehmaj g eohg Jiosh an dahm kahchim ch ed ch wabshaba ia i wuhsh jewed dahm
Kuni si neid g hejel niwuhpuikaj ch kahk ch ab tahtk g ninohnhoikaj
Ahchim mach wa neid g Jiosh alidag ach am emahgid ab amjed mamt hekaj twehm ab wo ihmad g Jiosh
Jesus Christ o d Jiosh alidag
Kuni am emoohanid ahpim mam ab swohochud mamt hekaj wo si sap e tahtkkad
Nt ahni hab waap wo si sap nitahtkkad emwehm
Jesus o am tahgid mash g Jiosh d hekia tonlig
T wo ha iattogi matp hedai hab wo chei mo smahch g Jiosh k eda hab wo junihid g pi apekam
Id o am schuhugam k ed him
Jiosh o d wohokam
Kutt wo si sap ttahtkkad ab aai twui am oidch hihimadch g wohokam
Kut heg gam hu hab wo i junihid g pi ap tchuijig nat pi heg hekaj twehhejed muh g alidaj
Heg o wa wepo mo g alidaj ehed gam hu wakon g pi ap tchuijig
Pi g hab wo shai chehi mams pi ha chuijig
Heg o d iattogi
Tt wo mahsko wua g tchuijig
T g Jiosh gam hu hab wo i juh k wo i tkegch
Heg at hekaj ab nako g Jiosh alidag g skook tnamkidadag ab e shoigchudk kots t ab
Jiosh o am ttashogid matt wehsijj hab juh g pi apekam
Kut hedai hab wo chei mo pi ha chuijig k am wo e chehgi mo pi ab hu wohochud g Jiosh
