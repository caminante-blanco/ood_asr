
Ntki hahawa ab nei matki ab hema i hud g sgewk anghil ab dahm kahchim amjed
Id oki g chewagikaj e enigadadch ch g kiohod an hab juhkch emoo an
Kuki g wuhioshaj hab mahs mo g tash
K g kakhioj hab mahs mo g mehi am wuhshanim
Id oki g sapko etadkaj am keishch g ge shuhdagi ch g sohgig etadkaj am keishch g jewed
Kuki an hab chuig g oohana nowij ed ch pi holiwkas
Kuki am si skaidam neok ch hab sha kaidag mo g mawid ab todk
Kutki g wewaak tataniki ab hahawa uhpam neneo todkch
Nt am haha wabsh wo i chum ooha
Tki wabshaba ab hema neo dahm kahchim t amjed k hab kaij Pi g am hedai shai ahgid mo has kaij idam wewaak tataniki
Pi g an hu shai oohan 
Kutki ihda anghil mo an dahm kehk g ge kahchki ch jewed ab si uhgk i bei g sapkojed enowi ab dahm kahchim wui  k hab kaij Jiosh o chum hekid an haichug ch nahto g dahm kahchim ch jewed kahchim ch ge kahchki ch wehs haichu mo am ha eda idam k hab kaij mat am wa e ai mat gee haichu hab wo e juh
Wewaakkokam anghil at am wo kuhu g ekuikudkaj
T am hab haha wo juh g Jiosh g saagi eapchuda mo wa am ha ahgid hegam epionagbad mo d Jiosh haichu i tashogiddam 
Kutki hegai mo wa ab neok niwui ab dahm kahchim t amjed ab ep neok k hab kaij Neh an o uukch g oohana hegai anghil mo an dahm kehk g kahchki ch jewed
Am g hihm k ab behi 
Nt am hih wui hegai anghil k ab tahni mat wo nimah
K hab kaij ab niwui Ab g be k huhgi
T wo si siowik mapt wo huh ch wabshaba wo siwa am mwohk ed  Nt ab bei g al oohana nowij ab k huh
K swohom si siowi mant huh
Nt wabshaba am i bah
T hahawa si siwa am niwohk ed
Kum ab hahawa ep niahgid ihda Am apt ep wo ooha g Jiosh haichu ahga ab ha amjed mui nahnko mahs mehk jewed dakam hemajkam ch kokownal ch nahnko kaidam neneokdam 
