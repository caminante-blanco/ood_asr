
Kuni wa hema ep kah
K id am skaidam neok ab amjed g cheopi ab ha wui idam wewaak anghil ch hab kaij Am g wo hihim k wo iawua g skook namkidadag an jewed dahm ab ha amjed hegam hohashahaa 
Tki g wehpegkam anghil am him k am iawua an dahm g jewed hegai mo wasibch ehoashaa ch ed
Kutki g si skook ch sta ehbidama hihiwdag ha ai hegam mo ab ha ab hab chuig g sta Ehbidamakam cheposig ch idam mat i shul ab wui g wepogidaj
Tki amjed g gokkokam anghil am hahawa epai iawua hegai mo wasibch an ge shuhdagi dahm
Tki g shuhdagi hab masma e ehedch mo g muhki ehed
Tki wehs haichu koi am ge shuhdagi ch ed
Tki amjed g waikkokam anghil am epai iawua hegai mo wasibch an aakimel ch ed ch shohshonkam shuhdagi ch ed
Kutki e ehedch g shuhdagi
Kuni kah mo hab kaij ab Jiosh wui hegai anghil mo nuhkud g shuhdagi 
Dap si hekia sapekam Jiosh ch chum hekid an haichug
K ab d hawuikam idam g skook namkidadag
Iawua at g haehed g mhemajkamga ch hegam haichu i mtashogiddam
Kupt heg hekaj g ehed ab ha mah mat wo ih
Id o wa si e gahgid idam 
Niki amjed hahawa hema ep kah
K id ab neok iagchulidakud amjed ch hab kaij Tkownalig Jiosh dap si sgewkdagkam
K g mlodaita si woho ch si sape 
Tki amjed g giikkokam anghil am iawua hegai mo wasibch an tash t an
Kut ha mehi g hemajkam g estonikaj
T eda idam pi gam hu sohhod g pi ap echegitoi
Jiosh o ha hiwgid mat wo e shoigch
K heg hekaj ab si skookam has ahg ch pi ab hu has elid g gewkdaj
Tki amjed g hetaspokam anghil am iawua hegai mo wasibch an dahm g sta Ehbidamakam kownal daikud
Kutki g schuhugam an gei wehsko sta Ehbidamakam kownalitalig ed
Kuki g hemajkam si e kihkishch pi nakogch g skook  ch si pi kehg neneok ab Jiosh wui heg hekaj ehihiwdag ch haichu skook ch wabshaba pi gam hu sohhod g pi ap echegitoi
Tki amjed g chuhdpokam anghil am iawua hegai mo wasibch heg eda ge akimel mo hab chehgig Euphrates
Tki gaksh ihda mat ab gahi wo i huhud g kokownal ab sial wecho amjed
Niki hahawa ep neid g waik pi kehg gewpkdag
K idam hab mahs mo g babad ch d jijawul ch ab i wuwha hachihchini amjed g Nehbig Hujud ch g sta Ehbidamakam ch g schu Iattomkam Haichu i Tashogiddam ch hab wua g shasig haichu
Idam waik gewpkdag atki am hihi ha wui g kokownal an wehsko jewed dahm mat ab wo i ha hemapai
Kutki idam kokownal wo ha cheggia g Jiosh hemajkamga
Bo kaij g Jiosh alidag Ab g wo nikaiham
Bant masma saagi wo jiwia mo g schu ehskam
T wo sap e tahtkkad hegam mat wo snenenashanik
T wabshaba hegam mat pi hab wo masmak wo si e elidad hab sha masma mo an wabsh sdahpkam oiopo 
Tki amjed hegam waik gewpkdag am ha uapa g kokownal amai mo g Tutuligo hab aaga Armageddon
Tki amjed g wewaakkokam anghil am iawua hegai mo wasibch an hewel ch ed
K ab hema si skaidam neok ab amjed hegai kownal daikud mo am da cheopi ch ed hab kaij Am at hab e juh  Tki am si tohonno g wepgi k am si kokp g tataniki
Tki g jewed si sgewkam uugij
Pi oki hekid hab shai masma uugij g jewed am i amjed mat an e nahto g oodham
Id oki d si gee jewed uugij mo pi hebai hab shai masma
Tki hegai gee kihhim waikpa e tahp
Kutki wehsko g kihhim gan hu aai jewed dahm i shul
Jiosh o am wa schegitok hegai gee kihhim mo hab e aaga Babylon ch ab mah g skook namkidadag
Id at heg wo wepogidask mat ab wo ih g si snawmdag nawait nat pi heg hekaj si skookam wo e juh
Kutki wehs g siiskod jejewed ch dohdaag wo heb hu hihi
Tki g shai si geeged chea an wo i shul
Idam oki hehemako am hu i siant swehch ch atki ab wo i shul dahm kahchim amjed am ha dahm hegam pi apekam hemajkam
Kutki idam ab wo si pad neneo Jiosh wui
