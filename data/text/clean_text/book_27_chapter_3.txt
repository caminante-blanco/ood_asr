
K hab ep kaij ab niwui Am g oohanid g ha wanimeddam hegam mo ab si nihiwig ch am kihdag Sardis t am
T heg am wo ha ahgi mani hab kaij 
Id o d haichu niahga ahni mani an uukch g wewaak huhuu ch am kehshch g Hekia Sapekam Gewkdag mat wewaak masma wo e chehgidad emwehhejed
Smahch ani mam has chuig
Bam emelid mam d sapekam
Mt eda e mehkod ab niamjed
Neh mt ab wo i nehnen k ab wo i gewkai hegai mam haschu wabsh kia edgid mat koi wo sap muh
Pi o hohhoid g Jiosh hegai mam haschu am hab junihim
Am g wo schegitok mam wa haschu ab emmashcham k ab wo i swohog elid k gam hu wo sohhod g pi ap echegitoi
Kumtp pi wo sha nehnen nt saagi ia wo jiwia hab sha masma mo g schu ehskam
Kumt pi wo shai mahchk g ohla mant hekid wo i jiwia
Haijj ahpim amai Sardis t am am hi wa si e nuhkud mat pi haichu wo emuamhu
Ahpim mam sap am hab e junihim amt niwehm wo himad stohtam e enidadadch
Hegam mat hedai wo gewito g pi apekam at stohtam wo e enigadad
An o oohadag g hachechgig an dahm kahchim ch ed mo d e doibiakam
Kunt pi wo shai oa g ha chechgig k wabshaba hab wo chei am tahgio g niohg Jiosh ch am ha tahgio g anghiligaj mo d nihemajkamga
Hekia Sapekam Gewkdag o am i maskogid g haichu niahga am emwui ahpim mam ab si nihiwig ch am kihdag ha eeda hegam wewaak kihhim
Kumt wehsijj ab wo kaihamad 
K hab ep kaij ab niwui Am g oohanid g ha wanimeddam hegam mo ab si nihiwig ch am kihdag Philadelphia t am
T heg am wo ha ahgi mani hab kaij 
Id o d haichu niahga ahni mani d hekia sapekam ch d wohokam ch an uukch g Davidbad yahwi
Id ani hekaj haichu kukpiok
T pi hedai wo e nako mas ab ep wo kuh
Kuni haichu kukpa
T pi hedai wo e nako mas ab ep wo kuhpio
Smahch ani mam pi am hu i si sgewpkdag ch wabshaba am oidch hab e junihim g nimashchama ch ab si nihiwig
Ab ant i hema kuhpio g kihjeg emwehhejed
T pi hedai wo e nako mas ab ep wo kuh
Hai o hab e aaga mo d Tutuligo ch d Jiosh hemajkamga
K eda hab chuig mo d wabsh Jiawul hemajkamga
Bant wo ha juh mat ab wo i hihi emwui k ab wo i shulig k ab wo si has i emel
T wo wehsijj smai mani ahpim ab si emtatchua
Am am hab junihim g nichehanig ch sbahbgim ab nakog haichu
Nt heg hekaj wo emnuhkud heg amjed kudutadag mo ab him ha wui g wehs hemajkam mat am wo ha aappe wehs jewed shuhdgim
Shohtam ant wo jiwia
Am g wo si nuhkud hegai mani ab emmahkch
T hab pi hedai wo shai emwohppoi hegai mani ab emmakiog hahawa
Bant wo ha juh hegam mat wo gewito g pi apekam mat d wo uugchuk am Jiosh kihdag ed hab sha masma mo g chetondag am gee cheopi ed
Kut idam pi hekid wo shai dagito g Jiosh kihdag
An ant ha ab wo ooha g niJioshga chehgig ch g Jiosh kihhim chehgig
Jiosh kihhim o d Wechij Jerusalem ch ab wo i hud Jiosh amjed an dahm kahchim ch ed
Ab ant ha ab ep wo ooha g niwechij chehgig
Hekia Sapekam Gewkdag o am i maskogid g haichu niahga am emwui ahpim mam ab si nihiwig ch am kihdag ha eeda hegam wewaak kihhim
Kumt wehsijj ab wo kaihamad 
K hab ep kaij ab niwui Am g oohanid g ha wanimeddam hegam mo ab si nihiwig ch am kihdag Laodicea t am
T heg am wo ha ahgi mani hab kaij 
Id o d haichu niahga ahni mani sap wohokamchud g wohokam ab amjed g Jiosh ch am wehs dahm g Jiosh nahtoi
Smahch ani mam has chuig
Bam chum e elid mam sap ab ihm g Jiosh
Kum eda pi am hu woho i e dagitokch wui
Nt heg hekaj gam hu hab wo i emjuh ab niamjed hab sha masma mamt gam hu wo wiho g wabsh shuhk wasib
Bam cheche mo am wabsh i semape haichu nam pi d skakais ch hab ep cheche mam pi haichu ep shai tatchua
Ni wabshaba emahgid mam si shoig ch sta hoigeidama ch gm wabsh i sdadpk ch pi nenea
Ab g wo i e dagito niwui k hab masma wo edagi g swohom kaisdag ch skehg wehschuga ch kulani am wehhejed g emwuhpui
Kumt hahawa pi wo shoigk ch pi wo sdadpk ch wo sneneak
Haichu ani shohbid ch ha gewittan hegam mani ab si ha tatchua mat hekaj gam hu wo sohhod g pi ap echegitoi
Neh ab ani emwaid niwui
K heg wa wepo mani ab kehk emkihjeg ab ch ab shontpag ch ab emchehcheg
Kumt wo kah mani ab neok k wo i kuhpio g kihjeg
Nt ab wo i wah
Kutt ab aai wo tihmad ch twehm wo si shehgigk hab masma matt hems wo twehm tgegosidad
Niohg Jiosh at an nidai ehugid an kownal nidaikud an nant pi gewito g pi apekam
Kunt ahni am hab waap wo emdai nihugid an kownal daikud t ab mamtp hedai wo gewito g pi apekam
Hekia Sapekam Gewkdag o am i maskogid g haichu niahga am emwui ahpim mam ab si nihiwig ch am kihdag ha eeda hegam wewaak kihhim
Kumt wehsijj ab wo kaihamad 
