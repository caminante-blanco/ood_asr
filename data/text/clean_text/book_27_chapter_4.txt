
Ab ant hahawa i nen k haichu ep neid
Am nitahgio o hab sha mahs mo ab kuhpiokas g dahm kahchim hab sha masma mo ab ge kihjeg
Kuni ep kah g neokij g Jesus
K hab sha kaidag mo g kuikud ch hab kaij ab niwui Ab g i hihm
Nt am wo mchehgi mat haschu hemho wa am hab wo e juh iajed imhab 
T ha hekaj ab si i niwehmt g Hekia Sapekam Gewkdag
K shahag wepo mat g dahm kahchim am e chehgi niwui
Kuki g gee kownal daikud ab kehk
K an hema daha id ab
K g wuhioshaj wabsh tonod hab masma mo hegam si skehg hohodai mo hab e aaga jasper ch carnelian K an kownal daikud wehgaj hab chuig g kiohod
K id schehdagi hab masma mo hegai skehg hodai mo hab e aaga emerald Â Kuki an wehgaj hab ep chuig g gokko gamai giik kownal dadaikud
Kuki an ha ab dadha g gokko gamai giik geeged ch stohtakaj e enigadadch ch g ohla gigiko ab wahpkch
Kuki ab gee kownal daikud amjed ab si memhe g wepgi
Kuki ab toahim g tataniki
Kuki g wewaak kuhchki am memeihim baich g gee kownal daikud no pi g Hekia Sapekam Gewkdag wewaak masma e chehgidch am twehhejed
Am baich g gee kownal daikud oki shai si sdahpk ch hab masma mo g milihda am tadani ch am wabsh gai tonod
An wehgaj g kownal daikud oki an aai gegok g giik haichu dodakam ch wehsko wuhpui
K hema hab sha mahs mo g mawid
K hema hab ep mahs mo g wisilo
K hema g wuhioshaj hab mahs mo g oodham wuhiosha
K hema hab mahs mo g baag ch an daa
K wehsijj idam chuhdp aan
K g haaan wehsko wuhpui
K chum hekid nee hab masma 
Ab ach si has elid g tkownalig Jiosh
Do si hekia sapekam ch si sgewkdag ch chum hekid an haichug 
Kuki am nee idam giik haichu dodakam ch ab mahk g has elida ch hoigeelig hegai mo chum hekid an haichug ch an da kownal daikud t an
K heg wui ab hab waap i shuhullig hegam geeged ch am wuashulig g egigiko ch am wecho shuhullig ch ab ihm ch hab cheche 
Tkownalig Jiosh ab ap apedag matt ab wo si mhehgchulidad ch ab wo si has melidad nap pi wehs sgewkdag ch wehs haichu nahto
K hab d melida mo in hab chuig 
