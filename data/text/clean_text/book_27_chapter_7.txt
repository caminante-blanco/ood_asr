
Ntki haha wabsh ha nei g giik anghil
K hema ab kehk sialig tahgio ch hema ab huduni tahgio ch hema ab wakolim tahgio k ch hema ab juhpin tahgio
Kuki idam an uukch g giik hewel mat pi an hu wo hewedad jewed dahm o an kahchki dahm
Kuki gam hu wabsh i pi hoini wehs haichu
Kuni hahawa hema ep neid g anghil
Kuki id ab him sial wecho amjed ch g Jiosh cheposidakud ua
Kuki eda ab mahks hegam giik mat wo padch g jewed ch kahchki
K wabshaba ihda hema ab ha wui hab kaij
Pi g am skookam has wo juhni g jewed ch kahchki ch kukui
Kutt ab hoip kia ha chepos g Jiosh pionag ab hakoka ab 
Kuni kah mash d siant giikko wehstmahm gamai giik mihl hegam mamt ha chepos heg hekaj Jiosh cheposidakud
Am o haichug g gamai gohk mihl ab wehsijj i ha amjed g tshohshonbad
Idam o wa d gamai gohk ch wa hab chechgig Judah Reuben Gad  Asher Naphtali Manasseh  Simeon Levi Issachar  Zebulun Joseph Benjamin
Ntki hahawa ep ha nei moki am shai si gee hemapig hab chuig
Kuki pi ta kuintama idam hemajkam ch ab amjed g wehsko jejewed ch d nahnko mahs oodham ch nahnko kaidam neneokdam
Kuki am daha ekownal daikud ab hegai mo kahwalkaj ab e chehgidch
Kuki hegam mui hemajkam am baich gegok ch stohtakaj e enigadadch ch g haichu iibhonig an uhukch  ch si skaidam neneok ch hab kaij 
Tdoibiadag o ab amjed g Jiosh ch ab amjed hegai mo kahwalkaj ab e chehgidch 
Kuki wehsijj g anghil an ha wehgaj gegok ch am i shulig ch ab ihm g Jiosh ch hab ep kaij 
Ab ach si hoigeid ch si hehgchulid g Jiosh no pi wehs edgid g amichudadag ch gewkdag chum hekid
Amen 
Tki hema hegam geeged ab nikakke k hab kaij Doho wud idam hemajkam mo stohtam e enigadadch ch hebai amjed hihim 
Ni hab kaij ab wui Pi ani shai mahch
Ahpi ap wa smahch 
K hab kaij ab niwui Idam o d hegam mat ab sap gahi wuwha g si gee shoigchudadag
Heg o wa wepo mat am i wapko g ewepschuga heg hekaj ehedaj hegai mo kahwalkaj ab e chehgidch
Heg o hekaj ia gegok Jiosh baich ch ab ihm wehs tashkaj ch schuhugam oidk
Kut g Jiosh wo ha nuhkudad chum hekid
Pi at dahm d ep wo bihugkoik o d wo tonkkoik
Pi at hekid ep wo stonik ha wehhejed
Hegai mo kahwalkaj ab e chehgidch at wo ha nuhkudad hab masma mo g kahwal nuhkuddam ch am wo i ha wanim heg wui skehg doakag mo heg wepogidas shonkam shuhdagi
Kut g Jiosh ab wehs wo i oa g haohog 
