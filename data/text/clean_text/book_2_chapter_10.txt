
Tsh amjed gam hu hihi hegam Jesus k am gahi wuwha g Judea chekshani k am gahi i shul g Jordan akimel k gam hu aigo dada
Kutsh g hemajkam am ep i e hemapai Jesus wui
Tsh am ep ha mashcha mash chum hekid hab e wua
Kutsh ab hai i hihi g Palasi k ab haichu chum sabchudamk g Jesus ch ash ab kakke No hiwgid g tchehanig mat g oodham wo sohhod g ehohnig 
Sh g Jesus ab epai ha kakke Nam hig pi mahch mo has chuig g chehanig 
Kush hab kaij g Palasi Heuu hiwgid o mat g oodham wo bei g tapial k wo ha mah k gam hu wo sohhod 
Kush oi wa hab kaij g Jesus Heuu bo chuig mamt wo ha mah g ohhoda tapial mamtp pi ab hu wo kaihamad g Jiosh ch pi wo pihk e elidad ha hekaj
K wabshaba ged hu i shohshonkam am ahgas 
Jiosh at am ha nahto g cheoj ch uwi mat d wo e wehhejedkamk
Kut id hekaj g oodham wo dagito g eohg ch ejee k am wo i e wehmt g ehohnig wehm
Kut hegam gohk hab wo e juh mat d wo hemakok
Pegih t pi hab hahawa ep wo mahsk mat d wo gohkk ch wabshaba d wo hemakok
Pi o hab shai mahs mas g oodham wo ha gawulkai hegam mat g Jiosh ab i ha wehnad 
Tsh ged hu hahawa i wahp kih ch ed
Tsh g chuhchaij ab i kakke mas haschu hab ahg
Kush hab kaij Bo wua g pi apekam matp hedai wo sohhod g ewehm kihkam k hema ep wo hohnt
K g uwi hab waap wua g pi apekam matp wo sohhod g ewehm kihkam k hema ep wo kunt 
Kutsh am hai ha uapa g eaaliga Jesus wui hab ahgch mat ab wo ha taht k wo e hoigeidahu ha wehhejed
Kumsh chum sha kehid mo hab e wua
Kutsh oi wa pi hohhoi g Jesus matsh chum pi ha hiwigi k hab ha ahg Ab g wabsh wo i ha hiwgid g al aal mat ab wo i hihi niwui k pi an hu wo shai ha shohbi
Am at wabsh smoimam wo i wahp Jiosh kownaltalig ed ab nihiwigch
Nt wo si shel emahgi mamt hab wai masma am wo i wahp  Neh bash kaij ch an i ha kohmkahim k ab i ha tahtamahi hamohmi ab k ab i sha hoigeel
Kutsh amjed haha wabsh i chum hihi
Kush ab hema med g oodham ch ab i gei Jesus wui k ab kakke Ha mashchamdam map d sapekam shahchu ant am hab wo juh mant ab wo bei g pi ha huhugedam doakag 
Sh g Jesus hab kaij Pi ap mahch map haschu ahgch hab niaaga mani d sapekam
Heg o wai Jiosh d sapekam
Kup pi woho mahch mani hedai wud
Smahch ap g Jiosh chehanig
K hab chuig 
Pi g am hu ha muai g oodham
Pi g am hu ha ehsidad g hawehm kihkam
Pi g am hu haichu ha ehsidad
Pi g am hu haichu ha iattogidad
Ab g si has ha elidad g eohg ch ejee 
Kush hab kaij ihda oodham Wehs ihda ani hab junihim ged hu i nialijk amjed 
Tsh Jesus ab i nei ihda k ab si pihk i e el wui k hab kaij Hemako haichu apki pi am hu hab wua
Him k gagda map haschu i eniga k ha mahki g namkigaj g shoigkam k ab wo i him k ab si niwecho wo e mashchamad ch an haha wo edgidad g baich i skehg kaisdag Jiosh kihdag ed 
Kutsh ihda oodham si pi ap e taht k kah mo has i kaij nash pi d skais ch atsh im hu hih pi ap e tahtkk
Tsh g Jesus an i nenhog e wehgaj k hab kaij am ha wui g echuhchai Neh t wo shai si shasigk mas g skakais am wo i wahp Jiosh kownaltalig ed 
Kutsh si has i e taht hegam chuhchaij am i kaiok mash has kaij
Sh oi wa hab ep kaij g Jesus Ninaipijju pi g hab wo elidad mat g oodham wabsh spehegi am wo i wah Jiosh kownaltalig ed
Nam hig hab elid mat wo e nako g kamihyo mas am wo gahi wuhsh mo am jeg g hoipad
Pegih t hab wa masma pi wo e nako hegam mo hiwig g haichu eeniga mas am wo i wahp Jiosh kihdag ed 
Kutsh baich i si has i e taht k ab aai e kakke Pegih kus hedai hig wo e doibia 
Kutsh ab i ha nei g Jesus k hab kaij Oodham wehhejed o shasig ch wabshaba am Jiosh wehhejed pi hasig
Jiosh at wo e nako mat wehs hab wo juh mo haschu i tatchua 
Kutsh g Peter hab ha hekaj chei Nehe ahchim att hi wehs haichu dagito k am i moi 
Kush hab kaij g Jesus Nt wo si shel emahgi mamt baich i mui haichu wo edagi mo chum hegai mam tp haschu i dagito am niwehhejed kihki wepnag jehj aal ooidag
Kumt mui haichu wo nako mamt wo ahgahi g skehg haichu ahgaj g Jiosh ab niamjed k am haha wo ai g pi ha huhugedam shehgig
Kut wabshaba hegam mo wabsh hejel chum si e haichuchud hahawa pi d wo haichuk
T hegam mo hejel pi e haichuchud am hahawa d wo si haichuk 
Kutsh gam hu i oi g wohg Jerusalem wui
Sh gam hu ha baich him g Jesus
Kush si e totodsid g chuhchaij
Kush am hai ep ha wehm hihimad ch hab waap e totodsid
Tsh g Jesus am i ha hemapai hegam gamai gohk k am ep ha ahgi mat haschu has wo e juh am tahgio  ash hab kaij Nehe gam att hu wo hihi Jerusalem wui
Kut an wo nibei g uugchu papal ch chehanig emmashchamdam k ab wo nimohtoi g chuijig ahni Jiosh si Kehsha no pi snimuamk ch im hu hab hahawa ep wo nidagito ha wui g gawul mahs hemajkam
Kut hegam wo nahnko niahgad ch ab niab wo siswuad ch ep wo nigewittan k haha wo nimua
Kut d wo waik i tashk nt ep wo nichegito Neh bash kaij g Jesus
Tsh amjed ab wui dada g James ch John k hab kaij Tmashchamdam am ach haichu chum smkakkeimk mapt am hab wo tjuni 
Sh hab kaij g Jesus Shahchu am hab elid mant am hab wo emjuni 
Sh hab kaij Pt hig am wo i tchuhcha matt ahchim gohk am moidch d wo hahaichuk mapt hekid am wo i himch g ekownaltalig 
Kush hab kaij g Jesus Pi am shai ap mahch mam haschu ab nitahni
Wehpeg ant ab wo nako g gee shoigdag
Kut hegam mat am nioidch d wo si hahaichuk hab waap wo e juh 
Sh hab kaij Pegih tt wo tnako 
Kush g Jesus hab kaij Pegih woho am t wo nako hegai mant ahni wo nako
K wabshaba pi ab hu niab manis ahni am wo i ha chuhcha mat hedai am nioidch d wo hahaichuk
Hegam at am wo i e chuhcha mat hedai i ha wehhejed am e apech 
Kutsh hegam hai babgat ab ha wui g James ch John mash hab masma ab hejel e haichuchud
Tsh g Jesus ab hahawa wehs i ha hemapad k hab kaij ab ha wui Smahch am mo g hamaliomig sgewkam haichu ha chehani g epionag ch g ha wanimeddam am ha himchudahim
T wabshaba pi hab masma hab wo shai chum mahsk am emshahgid ahpim mam ab nihiwig
Mt wabsh si shemajim am wo i ha wehmtad g ewehm wohochuddam hab sha masma mam d wabsh hapionag mamtp wo tatchuad mamt wo ha wanimedad
Ahni ani hab wa masma si shemajim i emwehmt ch pi ab hu nihaichuchud emdahm chum anis d Jiosh si Kehsha
Ab o emwui him g skook namkidadag heg hekaj pi ap emchuijig
Nt wabshaba ahni emwehhejed wo nako mamt wo e wupulo Neh bash kaij g Jesus
Kutsh am hihi idam Jesus k gam hu dada Jerico t am
Sh am shai hees
Tsh am ep i chum hihi hasko
Kutsh shai si mui hemajkam an ep i ha oidahi
Sh an hema daha wohg hugid an ch ha limoshan nash pi d pi neadam
Id amsh hab aaga Bar Timaius nash pi d alidaj g Timaius
Sh am hihim idam Jesus
Kutsh am i smai ihda mash g Jesus an him k am ha hekaj si skaidam hab kaij Ab g si i snihoigeid Jesus mapsh d tkownaligbad David amjedkam 
Kush muijj skehid ch hab chum ahg matsh am wabsh wo i pi shahmunik
Tsh oi wabsh baich i e gewkai Ab g si i snihoigeid ahpi Davidbad amjedkam 
Kutsh am i kekiwua g Jesus k hab kaij Ab g wo i waid 
Kumtsh am ha hekaj wai hab ahgch Sap g e tahtam k i wuhshani
Ab o mwaid 
Kutsh heg am ha hekaj si wuahawua g elihwa k am si daiwuni k ab i him k am jiwia wui
Sh hab kaij g Jesus Shahchu ant hab wo mjuni 
Sh hab kaij g pi neadam Nikownalig ab g i nidoajid mant wo nent 
Kush hab kaij g Jesus Sap g e tahtk k hihm
Doa apt nap pi ab nihiwig 
Tsh am ha hekaj wabsh i apet k nei haichu k gam hu hahawa i oi g Jesus
