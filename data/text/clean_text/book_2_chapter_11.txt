
Sh amjed ab hihim idam Jesus Jerusalem wui
Tsh am hebai i cheka
Kutsh am ai g Olive Uus Kawulk
K heg mia gohk al kihhimag ch hab chehgig Bethphage ch Bethany
Tsh g Jesus gohk hab ha ah g echuhchai Am g wo hihim k ga hu wo dada kihhim t am
Kut am hema wo wulshpik g wechij wuhlu mo koi shai e chechshshaj
Mt gam wo wulo
T hema ab wo emkakke mams has wo juh
Kumt hab wo ah mani ahni d emmashchamdam ch tatchua ch am haha wo dagito mamt uhpam wo uapa
Kut ab wabsh wo i dagito mamt ab wo i wanim 
Neh tsh wa woho gam hu hihi idam gohk k am cheh mo am wulshpi g wuhlu k am wulo
Kush eda inhab hai gegok g oodham ch ha neid mash am wupulok
Sh hema hab kaij Shahchu am ahgch am wupulok g wuhlu  Sh am i ha ahgid mash has kaij g Jesus
Kutsh heg hekaj ha hiwigi matsh am wo bei
Kutsh am i wanimed k ged hu uapa Jesus wui k an toa g eliliwa an ab
Tsh an dahiwua g Jesus
Sh mui hemajkam an ha wehgaj ch am i ha tahtdahim g eliliwa wohg ch ed ch haijj g wechij uus iibhonig an hikkumiak ch am toahim heg oidch wohg mash am him g Jesus
Kush hegam mash an wehgaj hihim si skaidam hab kaij 
Tdoibiakam
Jiosh atki ia i mwuhshad k ab si smhoigeid
Kupt ep wo i himch kownaltaligaj g tkownaligbad David k ab wo i sthoigeidad
T wo tdoibia g Jiosh 
Kutsh gam hu dada Jerusalem t am
Tsh am i hud g Jesus k am i wah mo am kehk g gee cheopi k an i neidahi mo an haschu has e wua
Sh am i hudunihim
Tsh hekaj am i wuwhag k gam hu hihi Bethany wui matsh am wo dadkad
Sh am baich d i tash mash ab uhpam hihim Jerusalem wui
Tsh bihugim g Jesus
Kush am hu hema kehk g suhna uhs
Tsh ab wui hihi nash pi shahhagag ch ab wo chum bahidagk chum as pi koi e ai mat wo bai
Kush oi wa pi ab hu haichu shai ihbdag
Kush hekaj hab kaij Pi at hedai ab hu ep wo huh g bahidag Kush kah idam
Kud ged hu dada Jerusalem t am k am i wahp mo am kehk g gee cheopi
D eda am hai dadha ch am haichu gagda ch haichu ha nolawt gee cheopi miabidch
D g Jesus gam hu si ha shahmud k gam hu aai kuhkpal si ha shul g hamimsa hegam mo g lial kammialt ch g ha dadaikud hegam mo g hohhi ha gagda
D wenog g hemajkam haichu gahi mohto mo am kehk g gee cheopi
Kud g Jesus am ha shohbid  k am hahawa ha mashcham g hemajkam ch hab kaij Bo chuig an Jiosh oohana ed mo hab kaij g Jiosh 
Ahni o d niwehhejedkam ihda gee cheopi
Kut id wui ab wo hihhimad g wehs nahnko mahs hemajkam mat ab wo niihmad
Neh bo kaij g Jiosh
Kumt eda an be k am eda hab wabsh wua g hejel etatchui ch chum hems haichu saagi ha ehsid ab ha wui haichu gagdach 
D muijj g hemajkam ab si has elid g mashchamigaj
Kudki heg hekaj sehbid g uugchu papal ch chehanig tmashchamdam ch am i aaga mas has masma wo mua
Kud am i hud
D am hahawa i wuwha kihhim t amjed hegam Jesus
Baich mahsi tsh am ep bihbij amai mash am kehk g suhna k nei matki gaksh
Sh g Peter hab kaij Neh tmashchamdam hegai suhna mapt ab si has ah atki gaksh 
Sh hab kaij g Jesus Ab g wabsh wo hiwgad g Jiosh
Kut wabsh chum haschu hab wo emjuni
Mtp hems wo cheha ihda doag mat gam hu wo e wua ge shuhdagi ch ed
Kut wa woho hab wo e juh mamtp ab wo hiwgad mat hab wo e juh
Ab g wabsh wo swohochudad mat g Jiosh am hab wo emjuni hegai mamt haschu ab wo i tai
Kut wa woho hab wo emjuni
Mt wabshaba wehpeg wo pi chegito g pi ap hachuijig hegam matp hedai ab emwui hab juh g pi apekam
T g Jiosh emohg ab haha wo semhoigeid k gam hu hab wo i juh g pi ap emchuijig
  Mtp wabshaba pi wo sha pi chegito g pi ap hachuijig t g Jiosh g emchuijig hab waap pi gam hu hab wo i juh 
Kud gam hu ep dada Jerusalem t am k ged hu i wahp mo am kehk g gee cheopi
Kutsh g uugchu papal ch chehanig tmashchamdam ch geeged am dada wui g Jesus  k ab kakke Dohp amjed hab chum e elid map uukch g egewkdag ch am hab haichu wua
Oi g am tahgid 
Kush oi wa hab kaij g Jesus Pegih nt ahni wehpeg ab epai wo haichu emkakke
Mt am wo niahgi
Nt am epai wo emahgi g emkakkei
Am g hig wo niahgid mams hedai amjed hab elid mo wa g Johnbad ab uukch g egewkdag ch ha pahl wapkonahim
No ab Jiosh amjed aha no ab oodham amjed 
Kush idam am wabsh chum hejel si aaga ch hab kaij Shahtt hig wo chei
T wo stkehid k ab wo tkakke matt haschu ahgk pi ab hu wohoch g Johnbad mattp hab wo chei mo ab Jiosh amjed uukch g gewkdag
T g hemajkam has wo tjuh mattp hab wo chei mo ab wabsh oodham amjed uukch
Muijj o hab elid mo d Jiosh haichu i tashogiddam 
Neh bash kaij ch ab hahawa uhpam i e nohnogi Jesus wui k hab kaij Pi ach shai mahch mas hedai amjed ab uukch g egewkdag 
Kush g Jesus hab epai kaij ab ha wui Pegih nt ahni hab waap pi wo shai emahgi mani hedai amjed ab uukch g nigewkdag ch hab wua wehs ihda 
