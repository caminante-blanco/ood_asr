
Tsh am wabsh i chum mahsi
Tsh am ep e nam hegam uugchu papal ch geeged ch chehanig tmashchamdam mo d e jehnigiddam k atsh am i mamche mat has hahawa ep wo e juh
Tsh am i kuhgit g hanamki
Kutsh am si maniadad g Jesus nohnhoi k gam hu be k am uapa heg wui mo d kownal ch hab chehgig Pilate ab abchudch mo chum e kownalchud
Kush ihda Pilate ab kakke g Jesus No wa woho mapsh hab chum e elid map d hakownalig idam Tutuligo hemajkam 
Sh hab kaij g Jesus Dani ahni 
Sh g uugchu papal mui haichu ab abchud
Sh pi am hu has shai kaij g Jesus
Sh g Pilate ab ep kakke Neh mui haichu o ab mabchud
Napt pi am hu has wo shai chei ab amjed 
Kush ep pi am hu has shai ha kaij g Jesus
Tsh g Pilate si has i e taht heg hekaj
K am hab e wua ahid ab id eda gegosig mo g kownal am hema i dadagitod g lihso am ha wehhejed g hemajkam
Kush eda am hai kuhpi g lilso matsh hai ha kokda am i chum wushshadch g kownal
Sh hema hab chehgig idam Barabbas
Kutsh g hemajkam ab i kakke g Pilate matsh am hab hig wo ha juni hegai mash chum hekid am hab ha wuijid
Sh g Pilate ab ha kakke Pegih nam hab elid mant id am wo i dagito am emwehhejed mash d emkownalig nash pi chum sdagitoimk g Jesus  ch hab ha elid mo d wai idam uugchu papal ch shehgamk ch smuamk
Kutsh wabshaba g uugchu papal am i ha cheha g hemajkam matsh hab wo chei matsh g Barabbas wo e dagito
Kutsh wa woho am hab e juh
Kush hab ep kaij g Pilate Pegih kunt has wo juh ihda oodham mam hab aaga mo d emkownalig 
Kush si skaidam hab kaij g hemajkam Muani ab kots t ab 
Kutsh hab chum chei g Pilate Haschu ahg
Shahchu at hig pi ap has juh 
Kush oi wa wabsh baich i si skaidam hab wabsh ge kaij muikko Muani
Muani ab kots t ab 
Kush g Pilate tatchua mat wo shohhoi g hemajkam ch atsh heg hekaj am i dagito g Barabbas am ha wui k am ha cheha g shondal mat am wo gewitta g Jesus
Kumtsh wa woho hab juh
Tsh am hahawa ha wui dagito matsh gam hu wo be k ab wo naggia kots t ab
Kutsh gam hu hahawa i bei g shondal g Jesus kownal gee kih am k am wehs ha wai g ewehm shondal
Kutsh am i e hemapad k nahnko wua
Msh wa ab abchud mash chum e kownalchud
Pegih tsh ab wahki g kownal eniga k ge hoi gihkot k ab wahki mooj ab
Kush hab wabsh sahgamk ch hab kaij Tash g d hakownaligk g Tutuligo hemajkam  Tsh hai an si gewitta mooj an g uhskaj k ab siswuimad k ab wui i shul pehegia ab has elidch
Kumtsh am i haasa nahnkogid k am si wuahawua hegai kownal eniga k ab uhpam wahki g enigaj k gam hu hahawa i bei mat ab wo naggia kots t ab
D ab hema i ha nam g oodham ch ab him Jerusalem wui ch ash hab chehgig Simon
Id ad an bei g shondal k ab kushwiotach hegai kots mamt ab ab wo naggia g Jesus
Ihda Simon ash ab d kihkam Cyrene kihhim t ab ch d haohg idam Alexander ch Rufus
Kumd gam hu i bei g Jesus mam am ha nahngia
K hab e aaga amai Golgotha mo id hab d ahga Koshwak
Kumd am chum iich g nawait ch kulani mat wo hehogih g skook
Kud pi shai ih g Jesus
Kumd ab hahawa sisish kots t ab k am kei g kots
D am hai e chichwi g shondal k wo nei mas hedai haschu wo bei g haichu enigaj
K eda ga hu i juhk madki heki hu e ai g humukt ohla mamd ab naggia kots t ab
D an oohanas g haabchuda ab dahm mo ab i mookch g Jesus ch hab chuig Id o d haKownalig g Tutuligo Hemajkam 
Kumd gohk ab ep ha nahngia kokots t ab gan hu aai
Sh eda d schu eeskam idam
  Kum hab masma am chehgidch mam hab elid mo g Jesus hab waap d pi ap hemajkam
Neh heki o hu an oohanas Jiosh oohana ed mat id am hab wo e juh 
D hegam mo am bihbimhim nahnko ahg ch hab ahg Naptsh woho wo i wua g gee cheopi k am uhpam ep wo i kei waik tash ab
Pegih ab g hig i huduni kots t amjed k wo e doibia maptp wo e nako 
D g uugchu papal ch chehanig tmashchamdam am hab waap nahnko ahg hab kaijch ab aai e wui Id atsh hai ha doibia k atki wabshaba pi wo e nako mas wo hejel e doibia
Nash hig pi woho d Jiosh si Kehsha ch d tkownalig
Pegih tt ab wo swohoch matp ab wo i huduni k wo e doibia D hegam ehp mad ab wehmaj nahngia hab waap nahnko ahg
D am i dahm juh
D wehsko gei g schuhugam waik ohla ab
D am i e ai g waik ohla
D si skaidam hab kaij g Jesus Eloi Eloi lama sabaktani Id o hab d ahga NiJioshga niJioshga pt haschu ahgk wabsh nidagito 
D haijj hab kaij hegam mad am gegok Nehe Elijabad o ab chum waid 
Kud am hema med k an haichu usko mad am wakch nawait ch ed k am uhgk i be k ab chum iich g Jesus k hab chei Kia koi tt hig wo nei mas ia wo jiwia g Elijabad k ab wo i huduni 
Kud am si skaidam haichu hab ep chei g Jesus k am hahawa i muh
Kutsh hegai skowk ikus kuhpadag mash am stadnim naggia ged hu si eda g gee cheopi ab si shel e wantsh
D hegai moki d shondal hageejig gahab kehk kots wui ch am kah g Jesus ch am neid mat has masma muh ch hab kaij Ihda oki si swohom d alidaj g Jiosh 
D ga hu sha mehkjed g uuwi ab hai neid mat haschu has e juh
Hai idam o d Salome ch Mary Magdalene ch hegai Mary mo d hajee idam James ch Joses
Idam waik ash am wehmaj oiopohim g Jesus ch haichukaj i wehmt mo eda gam hu oimmelhim Galilee chekshani ch ed
Kud mui idam uuwi am wehmaj ab i hihi g Jesus Jerusalem wui
D am haichug hegai e jehnigiddam mo ab Arimathea t amjed ch hab chehgig Joseph
Id o si sap d oodham ch ab sneidamk g Jiosh kownaltalig
D eda e aihim mat wo i hud
Kuchd eda am chum tnakog matt baich i tash wo chum tmihshmad
D heg hekaj am hih ihda Joseph k atsh ab tai g kownal g Jesus honshpadag
Kush g Pilate hab kaij A nat wa swohom heki hu i muh atsh am hahawa wai g shondal hageejig
Sh id hab kaij mat heki hu muh
Kush hab hahawa ahg g Joseph mo am wa sape mat am wo bei
Kutsh g Joseph am him k am ha nolawt g si skehg ikus k am ep jiwia
Kumd am wehhejed ab i huduni g Jesus honshpadag
K am mia hab chuig g hihaini ch ab heki hu cheotas hodai ch ed
Kumd am i be k ged hu heg eda cheh am i hobinodk heg hekaj skehg ikus
Kumd ab hahawa kuh g gee hodaikaj
D g Mary Magdalene ch hegai Mary mo d hajee g James ch Joses am wa neid mad hebai e cheh
