
Id o d skehg haichu ahgaj g Jiosh ab amjed g alidaj Jesus Christ
Shonaj ihda haichu ahgaj
o an hab chuig oohanaj ed hegai Jiosh haichu i tashogiddam mash hab chehgig Isaiah
Heg atki an ooha mash g Jiosh hab kaij ab ealidag wui 
An ant hema wo i wuhshad mat am wo i ha apech g hemajkam mapt ahpi am wo i wuhsh jewed dahm
Id at gam hu jeg ed wo ha mihshmad g hemajkam hab kaijch 
Neh in atsh wo i wuhsh jewed dahm hegai mo d ge kownal wehs haichu dahm
Kumt heg wehhejed wo i e nako
Neh bash ahg g ealidag g Jiosh
Kutsh wa woho am hab e juh
M atsh hema i wuhshad g Jiosh g oodham
K id hab chehgig John ch am i e chehgi Judea chekshani ch ed miabidch hegai akimel mo hab chehgig Jordan
Ab ash e enigadadch g John g kamihyo wopo ikuskaj ch ge hogi giwud ch heg wai hekaj e gegosid kohktpul ch sitol
Kush mui hemajkam am wui hihim heg amjed chekshani chum hems ab Jerusalem kihhim t amjed
Sh g John am amog ch hab ha ahg Mamt gam hu wo sohhod g pi ap echegitoi k wo e pahl wapko
T g Jiosh ab wo i semhoigeid k gam hu hab wo i juh g pi ap emchuijig Neh bash kaij g John ch am ep ha pahl wapkon akimel ch ed hegam mash ab wui hihimad ch am ahg g pi ap echuijig
Sh hab ha ahg g John Pi g hab wo nielid manis ahni d si haichu
Ab atsh hema wo i wuhsh nioidk mat d wo si shas haichuk
Ahni ani hi wabsh empahl wapkon
Tsh wabshaba heg ab wo emmah g Hekia Sapekam Gewkdag matsh heg chum hekid wo emwehmajk 
Kush eda g Jesus wenog ab d kihkam heg eda al kihhim mash d Nazareth ch am eda g Galilee chekshani
Kutsh am i him k am jiwia mo am oimmed g John hab ahgk matsh wo e pahl wako
Tsh g John am pahl wako akimel ch ed
Tsh ab wabsh i chum wuhsh ab amjed g shuhdagi
Tsh g dahm kahchim ab si i e kuhpio
Kutsh g Hekia Sapekam Gewkdag i hud ab ab g Jesus hab sha masma mat g hohhi
Sh ab neok g Jiosh dahm kahchim t amjed ch hab kaij ab wui g Jesus Ahpi ap d si nitachuidch nialidag ch am si nitatchui oidch hab masma 
Am wai hekaj sh g Hekia Sapekam Gewkdag hab ahg g Jesus matsh gam hu hejelko wo hih
Kutsh am hih tohono jewed wui k am haichug giikko wehstmahm tash ab mo am haichug g mischini haichu doakam
Sh heg i oidam g ge Jiawul am chum swuimk pi apekam ch ed
Sh wabshaba g anghil am nuhkud
Sh am hu hebai tsh e kuhpach hegai John mo am ha pahl wapkon
Tsh heg i dahm am jiwia g Jesus Galilee chekshani t am am ahgachugch g skehg haichu ahgaj g Jiosh  hab kaijch Gam g hu wo sohhod g pi ap echegitoi k ab wo i swohoch idda skehg haichu ahgaj g Jiosh
E at ai mat am baich wo i e tashogi g Jiosh kownaltalig  Neh bash kaijhim ch an him hugidaj an hegai al kahchki mo d Galilee Kahchki
Sh eda am hai oiopo g waptopi ha uudam ch am wuhpa g echuagia shuhdagi ch ed
Tsh am ha cheh g Jesus
Kush d idam gohk e wepngam mo hab chehgig Simon ch Andrew
Sh hab ha ahg g Jesus Ab g wo i nioid k pi hegam wai waptopi wo ha uud ch wabshaba g hemajkam wo i ha wanchkwua ab Jiosh wui  Kutsh ha hekaj dagito g echikpan k am i oi
Tsh am shai hihim k haha wabsh gohk ep ha cheh
Idam ash am kegchud g echuagia wahlko ch ed ch d James ch John
Kush g ohgaj hab chehgig Zebedee
Tsh ab i ha wai g Jesus
Kutsh gam hu i oi am dagitok g eohg wahlko ch ed ha wehm g hapionag
Kutsh am hihim k am dada Capernaum kihhim t am
Tsh am i e ai g shahwai mach heg eda tmihshmad
Kutsh am i wahp hacheopi ed
Tsh g Jesus am ha mihshmad
Kutsh g hemajkam ab si e totods ab mashchamadaj amjed nash pi baich i si se mamachim ha mashcham mo hi hegam mo d chum chehanig ha mashchamdam
Kush eda am hema haichug g oodham mash g jiawul uukch g chegitoidaj
Tsh heg hab juh mash am si skaidam neok ch hab kaij Shahchu ap ahgch tkudut ahpi Jesus map ab Nazareth t amjed
Napt heg hekaj ia wabsh jiwia mapt gam hu hab wo i nijuh id amjed oodham
Smmahch ani map d hekia sapekam ch ab d Jiosh amjedkam 
Tsh g Jesus ab si skehel g jiawul k hab kaij Ab g wabsh i pi shahmuni k gam hu hab wo i e juh 
Tsh g jiawul si ugij ihda oodham
Kutsh si hihin
Tsh g jiawul hahawa dagito
Kutsh wehsijj si e totodsid k ab aai i e kakke Shaho d ahga ihda
No d wechij mashchama
No pi ab kaiham g jijawul mo haschu ab i ha chehani 
Kutsh an wehsko i e ahgidahi am Galilee ch ed matsh haschu skehg hab juh g Jesus
Kutsh ab i wuwha hegam Jesus cheopi t amjed k gam hu wa hekaj hihi hakih wui hegam Simon ch Andrew
Tsh g James ch John ep i ha oi
Kush eda am woo g Simon hohnig jee ch g stonjigkaj mumku
Kumsh am ahgid g Jesus
Tsh am i wah mo hebai woo k ab bei nowij ab k i wamigi
Kutsh ha hekaj am i apet k am haichu ha hihidol
Kutsh gam hu si i juh
Tsh g hemajkam ab i ha ui hegam mo koko ch hegam ehp mo g jijawul uukch g hachegitoidag
k am i e hemapai hakih ab
Kutsh g Jesus wehs ha dodaj idam k gam hu hab i ha juh g jijawul ab ha amjed
Sh g jijawul smahch mo d Jiosh alidag
Sh wabshaba pi ha hiwgid g Jesus mas idam am wo ah mo hedai wud
Baich sialim mash wabsh kia schuhugam tsh am i wami g Jesus k gam hu hejelko him k am e hoigeidahun
Kutsh idam Simon am i gahghio
k am hebai chehg k am ahgid Mui hemajkam o an mgahg 
Kush hab kaij g Jesus Oi g wo
Tt hig wo hihi am baich kihhim wui
Nt am ep wo ha mihshmad nant pi heg hekaj i wuhsh  Kutsh am i ha mihshmdahi hachechopi ed wehsko Galilee chekshani ch ed k gam hu hab i ha juh g jijawul ab ha amjed hegam mo an ha uukch
Sh am hu hebai tsh am hema jiwia Jesus wui k mumku heg hekaj mo hab e aaga leprosy ch chum pi ha doajig
Id ash ab wui e shoigchud g Jesus ch hab kaij Pt wo e nako mapt wo nidoaj maptp wo tatchuad 
Kutsh ab si i shoigeid k ab taht k hab ahg Mant hab wo wa mjuni  Kutsh ha hekaj doa
Jesus atsh am hahawa si shel ahgid k hab kaij Pi g hedai shai ahgid k wabsh am wo him k am wo i e chehgi pahl wui
T am wo mchechga
Kupt wo ha mah hegai mo wa g Jiosh emchehani hab masma mat g Mosesbad ooha mamt heg hekaj wo wohokamch mamt doa 
Kutsh oi wa ihda oodham wehsko i ha ahgidahi g hemajkam ab amjed
Tsh heg hekaj pi e nako g Jesus mas am ep wo i wuhsh mo am hemajkamag kihhim ch ed k wabshaba gan hu hab wabsh jegko oimmed
Sh g hemajkam am wui himto ga hu wepsko amjed
