
Kush d wabsh i heekia tash matsh am ep dada hegam Jesus Capernaum t am
Tsh gan hu wa hekaj kaida matsh am dada
Kutsh shai si mui e hemapai g hemajkam k am shuhdad g kih k ab kihjeg t ab ab wabsh i si skawkam gegokiwua
Kush g Jesus am ha mihshmad
Tsh am hai dada hema uadch g pi himidkam
Id ash ab wabsh i smoik ch am woo ewahkus ch ed
Kush giik oodham an ua
Sh wabshaba pi am hu shai jeg nash pi shai si shemajkamag
Kutsh gan hu i chehchsh kih dahm k am ge maggat g kih maishpadag am hu i mash am daha g Jesus k am i huduni g pi himidkam
Kutsh g Jesus am i nei g hawohochudadag k hab kaij heg wui pi himidkam Ninawoj ab ani smhoigeid ch gm hu hab i juh g pi ap mchuijig 
Kush eda am hai dadha hegam mo d chehanig ha mashchamdam ch ash hab e ahg  Ih pi oki ap neok hab masma e wepogidch g Jiosh
Heg at wai Jiosh wo e nako mat gam hu hab wo i juh g pi ap hachuijig 
Kutsh ha hekaj ha amich g Jesus mo haschu am oidahim k hab kaij ab ha wui Pi g am wo shai oidahim  manis hab wabsh kaij ch pi woho edgid g gewkdag mant gm hu hab wo i juh g pi ap hachuijig
Bam elid mo spehegim hab e kaij mat gam hu hab i e juh g pi ap chuijigaj no ge hedai smahch mas swohom hab e juh
Pegih nt wo emchehgi mani woho ge gewkdag ch hab wua mani has i kaij ahni Jiosh si Kehsha K hab hahawa kaij ab wui hegai pi himidkam  I g wamig k am behi g ewahkus k gam hu hihm uhpam  Kutsh am ha hekaj bei g ewahkus k gam hu hih uhpam am wehs hanena ed
Kutsh wehsijj si has i e tahtk k ab i si has elid g Jiosh ch hab kaij Pi ach hebai shai neid haichu hab masma 
Kutsh gam hu hahawa hihi hegam Jesus k gam hu dada ge shuhdagi bahsho
Tsh mui am e chehm g hemajkam
Sh am ep ha mashcham
Kush am hu hebai ep hihimad ch am bihbij amai mam am ha kowlant g lial kownal wehhejed
Sh am hema chikpan ch hab chehgig Levi Matthew
Tsh g Jesus am jiwia wui k hab ahg Ab g i hihm k ab si niwecho e mashcham Kutsh am ha hekaj wabsh i oi
Tsh am hu hebai i cheka
Kutsh g Levi am hab juh g gegosig ha wehhejed hegam Jesus
Kush am dadhak ch e gegosid
Sh am hai oiopo hegam mo d tchehanig tmashchamdam ch d ep Palasi
Idam Palasi o chum sgewkam oidchug g thimdag
K eda m ui am oidchug g Jesus hegam mo pi am hu si oidchug g tshohshon hahimdag
Kush hai idam d lial tkowlantdam heg wehhejed mash d gee kownal wehs jejewed dahm
Kush hegam tchehanig tmashchamdam hab ha ahg hegam mo ab si wecho e mashcham g Jesus Ih k haschu ahgch g emmashchamdam ha wehm e gegosid g pi ap hemajkam chum hems g lial tkowlandam 
Tsh am i ha kaiok g Jesus k hab kaij ab ha wui Idam pi ap hemajkam o se doibiamk hab masma mat g kokodam wo se doajidam
Hegam mat hab wo e elidad mo sape at pi wo tatchua g mahkai
Pi ant hab ahgk ia jiwia jewed dahm manis wo ha doibia hegam mo pi e doibiamk 
Hebaichuj ach heekkio pi tgegosid matt ab wo thoigeidahu Jiosh wui
Kutsh am hu hebai am i e ai matsh hab wo chum e juh
Sh eda idam Jesus pi hab e wua
Kumsh hab kaij ab wui g Jesus Hemu o heekkio pi e gegosid hegam mo g Palasi ha mashcham ch hegam mo g John ha mashcham
K eda haschu ahgch idam pi hab masma hab e wua mo ab si mwecho e mashcham 
Sh hab kaij g Jesus ab ha wui Nat hig pi wo e gegos g wo ha hohntam naipijju mat eda heg am wo ha wehmajk
T am wo i e ai mat pi am hu wo ha wehmajk
T am hahawa pi wo e gegos
Pegih bat wo wa e juh idam mant hekid pi ia hu wo ha wehmajk 
Sh am hahawa chum ha tashogid g Jesus mat g mashchamaj pi ap wo wehnad g hahimdag ash hab kaijch Pi at hedai g wechij ikuskaj wo shohsho g hekiuchij lihwa mat wo se wia nat pi wo i dahiwua k baich wo i wantsh g hekiuchij
K hab waap pi hab mahs machs am wo toa g wechij uhdwis wadag am eda g hekiuchij haichu elidag kostal
T wo am hu wantsh g hekiuchij k wo iawua
Wechij uhdwis wadag at am wo e toa wechij kokstal ch ed 
Sh am hu hebai hihim idam Jesus tmihshmda tash ed
Kush am eshas g pilkani wohg huhugid an
Sh idam hai ab ha wohni g pilkani ch i mohon ch koa
Kush hai hegam Palasi ab ha neid ch ab kakke g Jesus Shahchu o ahgch hab haichu junihim mo pi hab shai chum mahs tmihshmda tash ed 
Kush hab kaij g Jesus ab ha wui Bo wabsh masma hab e wua matsh wa g Davidbad
Pi amtki chegito matsh heg has e Juh am i bihugimk
Bo chugig g Jiosh oohana  matsh wa am i wah gee cheopi ch ed k am ui g pahn k huh hegam ha wehm mash am wehmaj
K d hegai pahn mo am e toaw k ch hegam d wai ha wuikam papal
T eda hemho wa am hab e juh
K heg hekaj am wa sape matsh ab mah g pahn hegai pahlibad mash am haichug ch hab chehgig Abiathar
Id o am wohokamchud mo g chehanig d i chum ha wehmtadag g hemajkam
Emmihshmda tash at am e apech emwehhejed
Kumt pi heg wehhejed e nahto emihshmda tash
Ni ahni d Jiosh si Kehsha ch gewkdag am dahm g emmihshmda tash 
