
Sh am hu hebai tsh am ep i wahp idam Jesus hema cheopi ch ed
Kush am hema daha g oodham mash g nowij mahnikodag
Kush am hai dadha g Palasi ch am sneneid mas hab wo juh g doajida am ha mihshmda tash ed nash pi ab haichu sabchudamk
Sh g Jesus hab kaij heg wui mahnikokam Ia g hu i kekiwua Kutsh gam hu i kekiwua
Sh ab hahawa ha kakke Shahchu am ahgch hab elid mo pi hiwgidas mihshmda tash ed mamt wo i ha wehmt hegam mo e shoigchud
Ab o emab mamt wo i ha wehmt g shoigkam k am wo i e nako mamt wo ha doibia hegam mat am hu wo e koij
Aha namt wabsh wo ha hiwigi mat wo e koij 
Kush pi hedai has shai kaij  nash pi pi shai pihk e elid heg wui mahnikokam
Sh heg hekaj si skookam an i ha nenashad g Jesus ch eda ep pi ap e tahtk ha wehhejed ch ash hab kaij heg wui oodham Ab g si i shelin g enowi Kutsh am wabsh i chum shelin k am wai hekaj apet
Kutsh babgat g Palasi matsh ha doaj ha mihshmda tash ab k gam hu hihim k am ha wehm e nam g piongaj hegai mo wa d kownal heg eda chekshani ch hab chehgig Herod
Kush idam e wehm aaga matsh has hig masma wo mua g Jesus
Kutsh gam hu hahawa hihi hegam Jesus ge shuhdagi wui
Kutsh mui hemajkam am i oi ab Galilee t amjed  ch ab Judea t amjed chum hems ab Jerusalem kihhim t amjed ch Idumia chekshani ch gan hu aigojed g Jordan akimel ch gam hujed mash d Tyre ch Sidon kihhim
Idam mui atsh am himto am kaiok mo hees i gee haichu hab wuihim g Jesus
Kush heg am ha ahgid hegam mo ab si wecho e mashcham matsh g wahlko an wo uukchid am wehhejed natsh pi g hemajkam wabsh wo i si chehmo
Kush wehs am chum sahimk g kokodam ch ab stahtmamk mat wo ha apet natsh pi muijj ha dodaj
Kutsh hekid wo sha nei g Jesus hegam mash g jijawul ha uukch k ab wo i e shoigch wui k wo si hihin k hab wo chei Ahpi ap d Jiosh alidag  Sh g Jesus am si ha chehani mat pi hedai wo shai ahgi mo hedai wud
Tsh am hu hebai tsh ab i chesh g Jesus kawulk t ab k ab i wai hegam mash ab swohochud
Tsh ab wui i hihi
Kutsh gamai gohk am i ha chuhcha ab ha wui hab kaijch Ahpim amt chum hekid wo niwehmajkad
Kunt hebaichuj am wo emcheha mamt am hebai wo hihim k wo ha mihshmad
Kumt wo edgidad g gewkdag mamt gam hu hab wo i ha juh g jijawul ab ha amjed hegam mo an ha uukch  Neh bash kaij ch am i ha chuhcha hegam gamai gohk
Hema hegam o d Simon
Kutsh heg hab ep chehch Peter mo hab d ahga Hodai
Hai ehp o d James ch John ch d Zebedee aalidag
Kutsh idam hab ep ha chehch g Jesus Tataniki Namkam  Hai ehp o d Andrew Philip Bartholomew Matthew ch Thomas
K hema d hegai mo d James ch d alidaj hegai mo hab chehgig Alphias
K hema hab ep chehgig Simon ch d hema hegam mo tatchua matt ahchim Tutuligo hejel wo himchudad g tkownaltalig
K hema d Thaddaus  K hema d hegai mat gagda g Jesus k hab chehgig Judas Iscariot
Neh idam gamai gohk ash d Jesus chuhchai
Kush an oidchug
Kutsh am uhpam hih g Jesus mash am kih
Tsh hegam gamai gohk am i oi
Kutsh g hemajkam am ep i e hemapad k shai si muida
Tsh heg hekaj pi e nako mas ep wo e gegos idam Jesus
Kutsh am i kah g hahajunij k ab i hihim k am chum sbehimk hab elidch mat sha heb hu wua g echegitoi
Sh am hai gegok g chehanig ha mashchamdam ch am dada Jerusalem t amjed ch ash hab kaij Jijawul hageejig oki an uukch g chegitoidaj ihda 
Sh hai ep hab kaij Moki g jijawul hageejig ab mahkch g gewkdag
K id hekaj gam hu hab i ha wua g jijawul ab ha amjed hegam mo an ha uukch 
Tsh oi wa g Jesus ab i ha waid k hab masma am i ha tashogi Kus haschu ahgk hig g Jiawul wo i wuhshad g hejel epionag
Smahch am mat g oodham wo padch g hejel ejewedga mat ab aai wo e cheggia
Kut g e wehm kihkam hab waap wo padch g hejel ekihdag mat ab aai wo e cheggia
Pegih t has hig masma g jijawul pi wo padch g hejel egewkdag mat ab aai wo e cheggia
Neh wohppoid ani g ge Jiawul hegam mo an ha uukch
Kum smahch mat pi hedai wo shai e nako mas am hu wabsh wo wah hema kih ed mat wo shaahamak k am wo ui g enigaj heg hi wa matp wehpeg wo wulsh
Wehs o gam hu hab i junihog g pi ap hachuijig g Jiosh
K wabshaba si geej g emchuijig mamtp ab wo has ah g Hekia Sapekam Gewkdag
T g Jiosh pi hekid gam hu hab wo i juh  Bash kaij g Jesus no pi hab ge ahg mash g ge Jiawul uukch
Kush eda d Hekia Sapekam Gewkdag mo an uukch
Kutsh am hahawa dada g jeej ch wepngaj g Jesus matsh wo nei
Sh wabshaba muijj an wehgaj dadha g Jesus
Sh heg hekaj gam hu wabsh gegok jeg ed ch am chum waid
Kumsh am ahgid Nehe mjee ch mwepnag o am gegok jeg ed ch ab mwaid 
Sh g Jesus an i nenhoghi
Kush mui an wehgaj dadha hegam mo ab kaiham
Kush hab kaij Neh idam mo ab nikaiham o heg wa wepo mo d niwepnag ch nijee
Hegam mat hab wo junihid g Jiosh tatchui o hab a masma mo d niwepnag ch nijee 
