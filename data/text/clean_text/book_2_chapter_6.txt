
Tsh gam hu hahawa hihi idam Jesus k ged hu dada Nazareth t am mash am d si kihkam g Jesus
Kush am d i tmihshmda tash
Tsh am ep ha mihshmad g Jesus hacheopi ed
Kush mui hemajkam am haichug ch am kah ch si has i e tahtam k ab aai si e kakke Kus hebai mai wehs ihda amichudadag k has masma hab wua ihda shasig haichu
No hig pi woho d wabsh hegai huk chikpandam mo d madaj g Mary ch d hawehnag g James ch Joses ch Judas k ch Simon
No hig pi woho g uuwi wepngaj ia kih Neh bash kaij ch wabsh pi haichuchud
Sh g Jesus si has i e tahtk ch hab kaij Jiosh haichu i tashogiddam at chum hebai ab si has wo e elidad
T wabshaba g si kihamkam oodham ch wehmaj kihkam pi ab hu has wo elidad  Kutsh heg hekaj pi e nako mas g si shasig haichu hab wo junihid amai ch heg hab wai juh mat al heekia kokodam ha dodaj
Kutsh am hahawa i ha mihshmdahi g Jesus an wehgaj g Nazareth mo hebai i kihhimag
Am hu hebai tsh am ha cheha g echuhchai matsh googok e wehm am wo ha mihshmdahi g hemajkam k gam hu hab wo i ha juh g jijawul ab ha amjed hegam mo an ha uukch
Neh bash ha ahg Gm amt hu wabsh wo i hihim k heg wai echeowikud wo uad ch pi wo bek g elimoshan kostal o g lial o g haichu hugi o g haichu eniga
Mt ab wo i emwahpkid k wo emdagioidad mamt hebai wo i ha mihshmad
Kumt amokad k ab wo ai mamt baich ep wo hihi
Mt gam hu wabsh wo hihi mamt hebai pi ap ab hu wo i emnei gam hu shahmudk g eshuhshk
T id wo ha chehgi mamt wabsh wo ha dagito nat pi pi ap hab chui
Dohwai 
Kutsh wa woho an aai i ha ahgidahi g hemajkam matsh gam hu wo sohhod g pi ap echegitoi
Kutsh ab iawua g huhudakud hamohmi ab g kokodam
Kutsh doda
Tsh mui gam hu hab ep i ha juh g jijawul ab ha amjed hegam mo an ha uukch
An o wa wehsko hab kaidag mash has e junihim g Jesus
Kum am chum aaga mas hedai wud
Hai o hab kaij matp hems d Elijabad o hema ehp hegam kekelibad Jiosh haichu i tashogiddam
K hai hab ep kaij matp hems d hegai Johnbad mat wa am i shonwuich g pahl wakona
E atsh wa muajid k atp hems uhpam e chegito k hab shasig haichu hab junihim
Sh hegai Herod mo am d wa kownal Galilee chekshani ch ed hab ep kaij Doki hegai John mo wa ha pahl wapkonahim
Heg ant mua
Kutki wabshaba uhpam e chegito k hekaj hab e nakog mat hab wo juh g shasig haichu 
Ihda Herod atsh wa heg hab juh am wehhejed g ehohnig
Heg ash hab chehgig Herodias ch ash d chum hohnigaj g Herod wehnag
Kush heg hab chechgig Philip
Tsh g Herod ehs g hohnigaj
Sh amjed g John chum hekid hab chum aaga Mo pi shai ape maps g ewehnag hohnig wo ehs 
Sh g Herodias heg hekaj skehid ch am chehani g ekun mat wo mua
Tsh Herod ha cheha g eshondalig mat wo be k wo kuh
K wabshaba si sap d oodham g John
Kush heg hekaj sehbid g Herod ch wabsh kuhpch ch sap nuhkud
Sh hab pi e nakog g Herodias mas wo mua
Kush g Herod shohhoid ch kah g John mihshmda chum as si e kudut heg amjed
Sh g Herodias am wabsh nenida mat am wo sapet
Kutsh am hu hebai sapkot wehhejed matsh e ai g Herod mahsidag tash
Kutsh g Herod ab i ha wai g eshondalig hageegeejig ch hegam mo d si hahaichu am Galilee ch ed
Tsh ab i hihim k am wehmaj piast
Tsh am i wah g uwi madaj g Herodias k am e waila
Kush wehsijj shohhoid
Sh g Herod hab ahg Maptp haschu hab wo i elidad ch ab wo i nitai nt hab wo mjuni Sh pi has shai kaij ihda uwi
Kush hab hahawa ep si kaij Maptp haschu ab wo i nitai nt wo mmah chum as hems eda hugkam g nikownaltalig 
Kutsh am hahawa him k am kakke g ejee Shahchu ant wo tai 
Sh hab kaij g jeej John moo apt wo tai 
Tsh ab uhpam i wah k hab ahg g Herod John moo apt wo nimah am hoashaa ch ed dahshk 
Kutsh si pi ap e taht g Herod
Sh wabshaba wehsijj kah mo has i kaij
Tsh heg hekaj pi e nako mas pi am hu hab wo juh  neh k am hema cheha g shondal mat am wo him k an wo shonchk g John moo k ab wo i bek
Kutsh am hih lilso hakih wui k an shonch g kuswoj g John  k am uapa g mooj ab hoashaa t ab k ab mah g uwi
Tsh g uwi am him k ab mah g ejee
Kutsh am i kah hegam mo ab si wecho e mashcham g John matsh e muhkid k am hihim k am bei g honaj mat wo sap juh
Tsh am i uhpam dada g Jesus chuhchai k am wehs ahgid mat haschu has i juh k haschu ep ha mashcham
Sh eda iai idani mui am daiw g hemajkam
Tsh pi am hu shai ha apkot mas wo e gegos idam Jesus
Sh hab ha ahg g Jesus Am att hig wo thejelkod k wo shai tuhulinihogi 
Kutsh gam hu hejelko hihi g wahlkokaj
Muijj ash ha neid mat gam hu hihi ch gam hu ha baich wohp k gam hu heki hu dada
Kutsh idam am hahawa i dada  k am i huhud
Tsh g Jesus am i ha nei
Kush hab sha masma mo g heb hu hihimkam kakawal
Kutsh ab si i sha hoigeid k mui haichu ha mashcha
Kutsh gam hu si i juh
Tsh g Jesus chuhchai am wui dada k hab chum ahg Neh mehk at wai juh
K eda ia hu wabsh si jegko
Am g ha ahgid g hemajkam mat gam hu wo hihi kihhim wui k wo ha nolawt hegai mat wo huh 
Kush hab ha ahg Ahpim amt wo haichu ha mah mat wo huh 
Sh hema hab kaij idam A tt haschukaj wo ha gegos
Mui lial at wo nam g haichu hugi matt hekaj wo ha gegos 
Sh ab ha kakke Shahchu o am i kahch
Am g wo neid 
Kutsh am neid k hab ahg Hetasp sismito ch gohk waptopi 
Kush hab ha ahg mat wo ha ahgi g hemajkam mat wehsijj am wo dadhaiwua jewedo heekiajj i e wehm
Tsh am ha cheha
Kutsh am dadhaiwua heekiajj i e wehm hai am hu i siant k ch hai am hu i hehetaspo wepstmahm
Kutsh g Jesus am ui hegai haichu hugi k am e dahm i nen k ab hoigeel g Jiosh k am hahawa hahai hegai sismito k ab ha mah g echuhchai
Tsh an i ha mahkhi g hemajkam
Kutsh g waptopi an ep i hahain k ha mah
Tsh an i ha mahkhi
Tsh wehsijj hug k oi wa hi si skokwod
Kutsh g chuhchaij an i uihim k uapa g wihpiidaj mat am hui gamai gohk hoha wo ha shuhshud
Kush am hu d i hetasp mihl chechoj ch muijj g uuwi ch aal hegam matsh am e gegos
Tsh am hahawa ha ahgi g echuhchai matsh gam hu aigo wo hihi heg wui kihhim mo hab chehgig Bethsaida
Tsh heg am wo wii k am wo ha ahgi g hemajkam mat gam hu wo hihi ekihki wui
Tsh heg hekaj an i chehchsh wahlko ch ed k gam hu hihi
Tsh g Jesus am ha dagito g hemajkam
Tsh gam hu himto
Tsh am hahawa hejel i chesh kawulk dahm k am e hoigeidahun
Tsh am i hud
Sh am wabsh kia hejel haichug
Tsh g wahlko gam hu si eda i cheka g shuhdagi
Kush g hewel ab si sgewkam med ha wui
Sh hekaj pi ap him
Kush sap ha neid g Jesus mash shai si swihnam himchud g wahlko
Tsh koi mahsi
Kush ab him ha wui an wabsh shuhdagi dahm k hab e juh matsh an wabsh wo bij
Tsh wabshaba am i nei schuhugam k ed k am si hihnk nash pi si sehbini hab e ahgch mash d wabsh kokoi
Kush hab ha ah Pi g wo shai niehbenid
Dani ahni
Mt oi wo sap e taht  k gan hu hahawa i chesh wahlko ch ed
Kutsh am wabsh si heweto
Tsh idam si has i el  nash ge shai amichud mokis haas edgid gewkdag
K eda d si shasig haichu mat ha gegos hegam mui hemajkam
Kutsh ga hu aigo i chehchsh k ab dada amai mo am d Gennesaret k am wulsh g wahlko
Tsh g hemajkam ha hekaj samich g Jesus  k gan hu aai wohp k an i ha uihi g kokodam an hawohpikud ab k ged hu ha uapa Jesus wui
Kush an oiopo hegam Jesus ch am daiw kihhim ch ed ch oidag ch ed
Kutsh g hemajkam ab wui wo ha uapad g kokodam ch ab wo ahgidad g Jesus mat wo ha hiwigi g kokodam mat chum hems wabsh g hugidaj g enigaj an wo taht
Kush wehsijj doda an tahtamk
