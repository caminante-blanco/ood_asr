
Tsh amjed g Jesus am hai ep i ha chuhcha wewaakko gamai gohk matsh googok e wehm wo ahgahi g haichu ahgaj am ha oidch hegam kihhim matsh hebai apech matsh am epai wo hih
Sh hab kaij g Jesus ab ha wui Neh muij o hegam mo e nahtokch mat wo e doibia
Kuch eda pi muij ahchim mach am ha ahgidahim g doibiadag ahga
Id o heg wa wepo mat hebai g hahihka wo si geejk
T g hapionag pi wo muijk
Ab g wo si tahnid g Jiosh mat mui wo i ha chuhcha mat am wo ha ahgidahid g skehg haichu ahgaj ch ab wo i ha baihamad hegam mo e nahtokch
Neh bat masma wo sta ehbidamak g hemajkam am emwehhejed mat g sheshe am ha wehhejed g kahwal mahmad
Mt wabshaba pi haichukaj wo e kudut k pi haichu wo uad nih g haichu eniga nih chum hems g lial
Jiosh at hab wo ha juh g hemajkam mat wo emdagioi
Am amt wo se hohtmagi kihhim wui k pi hedai wo hiwigi mas wo emshohbi wohg ch ed
Kumt hebai wo dada hakih am k am hab wo chei Jiosh o ab emmakiog g sap tahhadkam  Kut sap ab wo i emnei matp ab wo semwohoch k ab wo i emwahpki mamt am wo dadkkad
Kumt pi has wo elid k am wo dadkkad ch wo e gegosidad ch an wo i ha ahgidahid g skehg haichu ahgaj g Jiosh am hugkam mamt gam hu wo hihi ab amjed hegai kihhim
Chikpandam o ab d wuikam mat ab wo bei g enamkidadag
K idam d ha wuikam mat am hab wo juh
Pi amt inhas wo wahpkid k am wo dadkkad am hugkam mamt ep wo baich hihi
Kut hebai g hemajkam sap ab wo i emnei kihhim ch ed mt wo huh mat haschu wo i emgegos  k wo ha doaj g kokodam k wo ha ahgi g hemajkam mat ab i ha miabi g Jiosh kownaltalig
Kut hebai pi ap ab hu wo i emnei g hemajkam mt am wo i wuwha kahya ch ed  k ab wo si i shahmud g eshuhshk k hab wo chei Id att hekaj am wo emchehgi matt wo emdagito
Mt wabshaba wo schegitok mat ab i chum emmiabi g Jiosh kownaltalig  Neh hegam si pi apekam hemajkam mash wa am kihkahim Sodom kihhim ch ed at wo bei g skook enamkidadag mat hekid wo e ai g gee lodaita tash
T wabshaba baich wo i skookam e namkid hegam mat pi ab hu wo emkaiha
Mui shasig haichu ant am hab juh Korasin ch Bethsaida kihhim ch ed
Kutki eda g hemajkam amai pi ab hu niwohoch
T heg hekaj ab wo bei g skook enamkidadag gee lodaita tash ch ed
Hegam mo am kih Tyre ch Sidon kihhim t am ch pi gee mahch ab amjed g Jiosh at pi am hu hugkam wo bei g skook enamkidadag
Tp hems ab wo i e shoigchud k gam hu wo sohhod g pi ap echegitoi matp wo nei ihda shasig haichu
Capernaum t am hemajkam o ab si e haschud
T wabshaba g Jiosh gam hu wo i ha shul jiawul kih ed 
Sh hab ep kaij ab echuhchai ha wui Heg o wa wepo mo ahni ab nikaiham hegai matp hedai ab wo emkaiha
Kut ahni sniohhod matp hedai wo semohhod
Kutp hedai wo sniohhod k hab waap sohhod g Jiosh nani pi d kehshaj 
Tsh woho gam hu hihi hegam wewaakko gamai gohk
Tsh am hebai i cheka
Tsh am i uhpam dada k shai si shehgig ch hab kaij Tkownalig chum hems g jijawul ab stwohog elid mach am mchechcheg ch ab si ha chehani mat gam hu hab wo i e juh 
Heuu nat pi hegai mo d hageejig ch d Satan heb hu wua g egewkdag bash kaij g Jesus Neid ani mat ab i gei Jiosh kihdag amjed hab sha masma mat g wepgi
Neh ab ant emmah g gewkdag mamt wo e nako mamt am wabsh wo ha keish g kohkoi ch nanakshel ch wehs g gewkdag g ge Jiawul
Kut pi wo shai skookam emjuh
Mt wabshaba pi heg hekaj wo shehgigk mo g jijawul ab semwohog elid
Heg amt hekaj wo shehgigk mo gan hu oohanas g emchechgig Jiosh kihdag an mam d e doibiakam 
Kutsh iai idani g Hekia Sapekam Gewkdag ab mah g Jesus g si gee shehgig
Kush am e hoigeidahun ch hab kaij Niohg Jiosh dap kownal wehs haichu dahm
K hab d melida mat pi hedai wo e nako mas hejel wo samich g haichu mahga
E o ehstokch ab ha amjed g schu aamichuddam
Kup wabshaba am ha chehgid idam mo haichu smahchimk hab masma mo g aal
Ni heg hekaj ab si mhoigeid 
Neh bash kaij g Jesus ch am hahawa ha ahgid g hemajkam Niohg Jiosh at ab nimah wehs haichu
Pi o hedai nimahch ch hegai wai niohg snimahch
K pi hedai mahch g niohg
Ni ahni wai smahch ch hegam ehp mani hedai i wui tashogid 
Tsh am hahawa i e hejelko hegam Jesus
Kush hab ha ahg Do si sap tahhadkam mam am neid ch kah ihda mam haschu i neid ch kah
Muijj g kekelibad Jiosh haichu i tashogiddam ch kokownalbad o wa chum sneidamk hegai mam haschu i neid ch chum skaimk mam haschu i kah 
Tsh am hu hebai am hema jiwia g chehanig ha mashchamdam k wabsh chum heki shimchudam g Jesus hab kaijch Ha mashchamdam shahnt wo nijuh
T hekaj ab wo i niwahki g Jiosh ekihdag ed 
Kush hab kaij g Jesus ab wui Nap hig pi mahch mo has chuig an Jiosh oohana ed heg amjed 
Sh hab kaij hegai oodham Heuu
Bo chuig 
Matt hemho wa ab wo si pihk telidad tkownalig Jiosh wui wehs tihbdagkaj ch id am wo chehgidch wehs tdoakagkaj ch wehs tgewkdagkaj ch wehs tchegitoidagkaj
K hab ep chuig 
Matt hemho wa ab wo si pihk telidad tnawoj wui hab masma mach has i masma hejel twehhejed si pihk telid 
Sh hab kaij g Jesus Heg o wud
Kut sap ab wo i mwahki maptp heg am hab wo junihid 
Kush ihda oodham smahch mo pi am hu hab junihim hegai chehanig ch wabshaba gam hu wabsh chum se oanamk ch ash ab kakke g Jesus K hedai d ninawoj 
Sh g Jesus am ahgid ihda haichu wepogida ahga Neh matp hems am hema hih g twehm Tuhligo Jerusalem t amjed gam hu Jerico wui
T am haha wabsh g schu eeskam am cheggia k ehs g haichu enigaj k gewichkwua k chum alo mua
K am woo
T ab haha wabsh g pahl hema hih wohg oidch k nei mo am woo ihda oodham k gam hu wabsh mehk him k an bij
T hab wa masma g papal ha wehm chikpandam ab hema him k am nei hegai oodham mo am woo k gam hu wabsh bijim k gam hu hih
T g hema Samaria t am oodham am hahawa him k cheh ihda oodham
Kum ab aai se kehid g Samaria t am hemajkam ha wehm
T eda ihda si shoigeid  k ab i wako g ehed g nawaitkaj k ab i huhud k an i hobino g ikuskaj k an hahawa dai eshoiga an k gam hu i bei kihhim wui mat am hebai wo ha nuhkudach
K am baich d i tash
T gam hu wo hih ihda oodham k wabshaba ab hai ha mah g lial mat wo nuhkud k hab ha ah Am g wo nuhkud
Kunt ia ep wo jiwia k wo wa emnamkid mamt haschu baich wo i heki gei wehhejed 
Neh kup hedai hab elid idam waik mo sap d nawojij hegai mamt gewichkwua 
Sh hab kaij hegai chehanig ha mashchamdam Hegai mo shoigeid 
Sh hab kaij g Jesus Pegih gamai g hihm k am hab e junihid hab masma 
Sh amjed am hebai hihim idam Jesus ch am dada hema kihhim t am
Sh am hema g uwi hab chehgig Marda ch ab i ha wahpki ekih ed
Kush am wehmaj daha g wehngaj ch hab chehgig Mary ch id ab i dahiwua Jesus wui k ab si kaiham g haichu mashchamaj
Sh eda g Marda si chikpan ch e kudut k am jiwia Jesus wui k hab kaij Nikownalig nap pi shai has elid mat g niwehnag am wabsh i nidagito mant hejel hab wo juh g chikpan
Ab g ahgid mat ab wo i him k wo i niwehmt 
Sh hab kaij g Jesus ab wui Ih Marda mui ap haichukaj e kudut
K eda am d wai hemako haichu mo d si haichu
Id at g Mary ab bei
Kut pi wo shai e wohppoidach 
