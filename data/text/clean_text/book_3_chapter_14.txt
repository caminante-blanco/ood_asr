
Sh hema d uhgchu ch d Palasi ch hebai hab juh g gee gegosig hamihshmda tash ed k ash ab i wai g Jesus
Kutsh am jiwia
Sh eda an hema haichug g cheoj ch mahniko nash pi g kakhioj ch nohnhoij ge totskoni
Kumsh an si snenoid g Jesus mas wo doaj nash pi ab haichu sabchudamk
Sh hab kaij g Jesus ab ha wui hegam chehanig ha mashchamdam ch Palasi Shahchu am ahgch hab elid mo pi thiwgid g tchehanig machs wo ha doaj tmihshmda tash ed 
Sh pi hedai has shai kaij
Tsh g Jesus ab hahawa i wai ihda oodham k doajid k am hahawa dagito
Kutsh gam hu hih
Sh hab hahawa kaij g Jesus ab ha wui Neh namt hig pi woho ab ha hekaj wo i wuhshad g ealidag o chum hems g ewoiwisga matp am wo sha gei wawhia ch ed chum as d wo emmihshmda tashk 
Kush pi hedai e nako mas has wo chei
Kutsh hai hegam hawaida gan hu si wehpeg sapko dadhaiwua
Kush am ha neid g Jesus ch hab kaij  Pi g am hu si sapko wo dadhaiwua mamt hekid am wo hihi gegosig wui
Tp hems am hema wo jiwia mat am baich d wo i shas haichuk
Kut am haha wabsh wo jiwia hegai mat ab i emwai k hab wo emah mamt wo hiwigi hegai shas haichu abai mamt ab chum dahiwua
Kumt wo si e el namt pi hahawa ga hu wabsh si ha oidk wo dahiwua
Baich at wo i sapek mamt ga hu wabsh mehk wo dahiwua
Kut g kihkam ab wo i him k hab wo emah Ninawoj oi g i hihm k ia hu sapko nimiabidch i dahiwua Neh t id ab wo emmah g si has elida am ha tahgio hegam hai hawaida
Mt wo pi haichuch hegai mat hedai wo chum si e haichuch k ab wo si haichuch hegai mat wo pi e haichuch 
Sh hab hahawa ep kaij g Jesus ab wui hegai mat ab i wai Pi g hegam ab wai ha waid enaipijju o g ewepnag o g ehajuni o g skakais ehugid an kihkam mapt hekid hab wo juh g gegosig
Ab at epai wo i mwai idam
Kupt hab masma ab wo bei g enamkidadag heg hekaj mapt id hab juh
Ab g i ha waid g shoigkam ch mamaniko ch pi hihimidkam ch pi neneadam mapt hekid hab wo juh g gegosig
Pi at wo e nako idam mat wo uhpam mnamkid
T g Jiosh ab wo mmah g skehg mmahkigdag mat hekid am wo i ha wuwhas g sapekam hemajkam ab muhkig amjed 
Sh am hema daha g oodham ch kah ihda
Tsh am i haasa neo g Jesus
Sh id ab wui hab kaij Ttki wo si shehgigkad am i wahpk Jiosh kihdag ed heg wa wepo matt am wo dadhaiwua gee gegosig ch ed 
Sh hab kaij g Jesus Heuu mamtp woho am wo i wahp
Id o wepo masma matp hems hema hab juh g gee gegosig k mui ab ha waid g hemajkam
T am i e ai
Kut am hema cheha g epionag
T heg am him k haahgi mo wehs haichu e nahtokch
K wabshaba idam am ahgid mat pi wo e nako mat am wo hihi
Neh tp hems hema am wo ahgi Ha ant nolawt g oidag k heg sneidamk ch hekaj pi am hu wo hih 
Kutp hems hema am wo ahgi Wehstmahm woiwis ant am ha nolawt k hegam sha aappemimk 
Kutp hems hema am wo ahgi Ha ant hohnt k hekaj pi am hu wo hih 
Neh t am hahawa uhpam hih ihda hapionag k am ahgi g eahmo
T g ahmoj wabsh woho i bagat k hab kaij ab epionag wui Shohtam g am hihm kahya ch ed ch wohg ch ed k ab wo i ha ui g shoigkam ch mamaniko ch pi neneadam ch pi hihimidkam 
Kut wa woho hab juh k am hahawa jiwia k hab kaij Bant juh g mchehanig
K wabshaba am wabsh kia wiis g kih 
K hab ep kaij g ahmoj Am g i wuhshani k an mehk hihm chuuchum wopog oidch an shai ch ed k hab wo ha juh mat ab wo i hihi mat wo shuhd g nikih
Pi at ab hu i hihi hegam mo d chum si niwaida
Kunt pi hema wo shai hiwigi mas wabsh wo i jeh g nigegosig 
Sh am hu hebai hihim hegam Jesus
Sh mui hemajkam am ha wehm hihim
Tsh ab i ha nei g Jesus k hab kaij ab ha wui  Pi am ab hu shai nitatchua mamtp pi baich ab wo i nitatchua mam hi g ejehj ch ewepnag ch ewehm kihkam ch eaaliga
Hemho wa amt gam hu wo dagito g hejel hab eelida k ahni hab nielida hab wo junihid ch niwehhejed wo e shoigchudad
Id at heg wo wa wepok mam ab mohto g kots ch ab ab wo e muhkid
Neh nat hig pi am hu wo i aamich hegai matp hedai am hema gee wo kiht mas am hi wa ahim lialiga mat wo nahto g ekihta
Mt wo ashad matp am hab wabsh wo juh g shondaj k pi wo e nako mas am hu wo i nahto g ekihta
Kut hab wo e cheched Ihda oodham at am chum hema i kei g kih k wabshaba pi e nako mat wo nahto Pegih mt ahpim hab wa masma wo i aamich mams wo e nakog k ab wo nihiwgad
Neh matp hems hema g kownal wo scheggiam g eobga k eda al wehstmahm mihl wo shondaligak
T g obgaj gokko wehstmahm mihl wo shondaligak ch ab him
T hegai kownal am wo i chum aamich mas hu hi wo wa e nako mat wo cheggia
Tp hab wo mahsk matki pi wo e nako t hemho wa am wo hai ha cheha mat ab wo nam hegai hema kownal mat ga hu wabsh kia mehk wo himad k wo smai mas heekia wo i namkid
T pi wo cheggia
Neh bo chuig
Kumt ahpim pi wo e nako mamt ab wo nihiwgad heg hi wa mamt wehs haichu wo dagito am niwehhejed 
Sh hab ep kaij Mt haichu wehhejed wo chum skehgajk hab masma mo g on
Heg at gam hu wabsh wo se ohhod mat wo sha kahko
Kumt wo se nenoidad namt pi wabsh wo se ohhod mamtp pi haichu wehhejed wo skehgajk
Ab g wo i aamichud ahpim mam kah ihda 
