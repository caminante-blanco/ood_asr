
Tsh am dada hegam Jesus Jerico t am k am wabsh gahi wo wuwha
Sh am hema chum si sneidamk g Jesus ch d uhgchu lial kowlantdam ch d si skais ch ash hab chehgig Zackias
Sh wabshaba shai muij g hemajkam
Kush eda al shopolk ihda ch pi ap neid  ch hekaj gam hu ha baich meh g hemajkam k an i chesh uhs t an
Tsh am i ai g Jesus mo an da k ash an uhgk i neid k hab kaij ab wui Shohtam g ab i huduni Zackias
Ab ant wo jiwia mkih am 
Kutsh ha hekaj ab i hud g Zackias k si shehgig ch ab i wahki ekih ed
Kush wehsijj g hemajkam si sjuujpij neneok ch hab kaij Ihda oodham atki am wo i dahiwua heg kih am mo d wabsh pi ap hemajkam 
Tsh am i kekiwua g Zackias k hab kaij ab Jesus wui Nehe eda hugkam ant wo ha mah g shoigkam g haichu nieniga k uhpam ep wo ha namkid giikko e dahm mantp hees i ha banmad 
Sh hab kaij g Jesus ab wui Id o am chehgidch map wepo wohochudadag mo g tshohshon Abraham ch hekaj e doibia id i tash ab
Id ant hekaj ia jiwia jewed dahm ahni Jiosh si Kehsha mant an wo i ha gahghim k wo ha doibia g pi ap chuijkam Neh bash kaij g Jesus
Pi ash shai tash matsh gam hu wo dada idam Jesus Jerusalem t am
Kush hab e ahg g hemajkam mat si e ai mat am wo i wuhsh g Jiosh kownaltalig
Tsh heg hekaj am ha ahgi g Jesus ihda haichu wepogida ahga  k hab kaij 
Hema o d sha shas haichu id eda haichu niahga
Kum am waid mehk jewed amjed mamt wo kownalch
T pi koi him k ab i ha wai g wehstmahm epionag k wehsijj g hemako ohla lial ab i ha mahkhi mat wo hekaj k am wo i muidaj mat am wo i hih
K eda muijj pi hohhoid g wehmaj oodham ch am hai i e chuhcha mat am wo hihim k hab wo chei mo pi hohhoid mat d wo hakownaligk ihda oodham
Kumt wa woho hab juh hegai shas haichu oodham mamt kownalch
T am i uhpam jiwia k am ha hekaj ha wai hegam epionag mat am wo dada k am wo e ah mat heekia i dahm nahto g lial heg amjed mat wa ab ha mah
K g wehpegkam hab kaij am jiwiak Nikownalig wehstmahm lial ant nahto am dahm hegai hemako mapt nimah 
K hab kaij g ahmoj Sap apt hab e juh k d si swagimakam nipionag
Bant wo mjuh mapt wehstmahm kihhim wo nuhkud napt pi sap nuhkud g al chuuchum haichu 
K hema ep hab epai kaij am jiwiak
Nikownalig hetasp lial ant nahto am dahm hegai hemako mapt nimah 
K id hab ahg g ahmoj Bant wo mjuh mapt hetasp kihhim wo nuhkud 
K hema ep hab epai kaij am jiwiak
Nikownalig m ia kahch g mlialiga
Gd ant hu si wuh panihda ch ed k ged hu si ehsto
Smehbid ani heg hekaj map sta keidama
Am ap wabsh uu hegai map haschu pi chikpan ch am bahbhiam hegai haichu bahidag mo pi d mesha 
K hab kaij g ahmoj ab wui Hegai map has i kaij ant hab masma wo mmohtoi g chuijig ahpi spadmakam pion
Smahch apki mani sta keidama ch wabsh uu hegai mani haschu pi chikpan ch ab i bahbhiam hegai haichu bahidag mo pi d niesha
Pegih neh pt haschu ahgk pi am hu cheh g nilialiga wahnko ch ed mant ab uhpam wo ui wehnadk hegai mat haschu ab mahmadt  k hab hahawa kaij ab ha wui hegam mo am gegok Gam g wo si wohppoid hegai lial k heg wo mah mat g wehstmahm lial nahto 
K hab kaij idam ab wui Tkownalig heki o hu wehstmahm lialiga 
Sh hab kaij ab ha wui Pi at has e juh nat pi baich haichu ab ep wo i nei hegai mat sap wo nuhkud g enuhkuda
T wabshaba wo e wohppoidach mo hees al i chum nuhkud hegai mat pi ap wo nuhkud
Kumt ab wo i ha uu k wo ha kokda am nitahgio hegam niobga mo chum pi tatchua mant d wo hakownaligk bo kaij g haahmo id eda haichu niahga 
Kutsh gam hu hahawa hihi idam Jesus Jerusalem wui
Sh g Jesus am ha baich him
Kush gohk al kihhimag ch hab chehgig Bethphage ch Bethany ch ab hugidaj ab g Olive Uus Kawulk
Tsh gohk am ha cheha g echuhchai  k hab ha ahg Am g wo hihim heg wui kihhim m am mia kehk k am wo i wahp
T am wo hema e wulshch g wechij wuhlu mat koi shai e chesh
Id amt wo wulok k ab wo i wanim
Kutp hema wo sha emkakke mams haschu ahgk wulo mt hab wo ah mani ahni emmashchamdam tatchua 
Kutsh wa woho am hihi hegam gohk
Kutsh hab masma hab e juh mash hab ha ahgid g Jesus
Kush am wupulok hegai wuhlu
Sh hab kaij g enigakam mas haschu ahgk am wulo
Sh hab kaij hegam Tmashchamdam o tatchua Kutsh ha hiwigi
Tsh gam hu i wanim g wuhlu Jesus wui k an toa g eliliwa wuhlu dahm k an i cheshaj g Jesus
Kush am him cheshajch
Sh idam g eliliwa am i toahim wohg oidk
Sh am i aihim g Jerusalem
K g wohg am agshp i huduni ab amjed g Olive Uus Kawulk
Sh mui hemajkam an ha wehgaj ch ab i hoigeid g Jiosh ch ab si ihm si skaidam heg hekaj si gee haichu mo neidchkahim ch hab kaij 
Jiosh at wo smhoigeel ahpi mapt ia jiwia wehhejed
Si gee shehgig o an haichug dahm kahchim ch ed ch si gee has elidadag ab wui g Jiosh 
Sh am hai gegok g Palasi ch hab kaij ab wui g Jesus 
Ha mashchamdam ha g chehani mat wo haasa hab chei 
Sh hab kaij g Jesus Neh matp idam wo haasa hab chei kut chum hems g hohodai si skaidam ab wo ihmad g Jiosh nihekaj 
Sh am i aihi g Jerusalem
Kutsh shosha g Jesus  k hab kaij Mat hu wo i smahchk g Jerusalem t am hemajkam id i tashkaj mat has wo e juh k wo e doibia
Ab o him g tash mat wo ha biha g haobga k wo ka kuh  k sap wo ha hugio wehsijj hegam mat am wo haichugk k wehs wo wuahawua g kihhim
K pi shai mahch mat idani wo chum ha doibia g Jiosh 
Kutsh am hahawa hih g Jesus k ged hu jiwia gee cheopi t am
Sh eda am hai dadha gee cheopi wehgaj ch am haichu gagda
Kutsh gam hu si i ha wuwhas  hab kaijch ab ha wui Bo chuig g Jiosh oohana mo hab kaij g Jiosh 
Ahni o d niwehhejedkam ihda gee cheopi
T ab wui wo hihimad g hemajkam ch ab wo si has nielidad 
Neh bo kaij g Jiosh
Kumt eda an be k am eda hab wabsh wua g hejel etatchui ch chum hems haichu saagi ha ehsid ab ha wui haichu gagdach 
Kush wehs tashkaj am ha mashcham g Jesus gee cheopi ch ed
Sh hegam uugchu papal ch chehanig ha mashchamdam ch ha wanimeddam g hemajkam chum smuamk
Sh wabshaba g hemajkam chum hekid ab si kaiham
Kush heg hekaj pi e nakog hegam mash chum smuamk
