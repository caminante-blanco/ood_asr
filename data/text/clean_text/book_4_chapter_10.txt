
D hab ep kaij g Jesus No hig pi woho mat g schu ehskam wabsh saagi haskojed ab wo i wah heg eda kolhai mam am ha nuhkud g kahwal k wo sha ehsidam
T wabshaba g si ha nuhkuddam ab wo i wah kihjeg amjed
T g kihjeg nuhkuddam ab wo i kuhpioki
K g ha nuhkuddam am si ha chehcheg ch gam hu i ha wanimed
T am wo i wuwhag k gam hu wo i oi no pi smahch g neokij
T am ha baich wo himad
Pi at hedai ep wo i oi no pi pi mahch g haneoki k wabsh wo e gantad  Neh id ad hekaj am chum haichu ha mashcham g Jesus
D wabshaba pi shai amichud mo haschu hab ahg
D heg hekaj hab ep kaij Ahni ani hab niahg ch niwepogid g kolhai kihjeg
Hegam mo hab e aaga mo d emwanimeddam ch eda pi ab hu niwohochud o d schu eeskam ch d ha muakam
K wabshaba g niwohochuddam pi ab hu ha kaiham
Heg ani wepo mo g kihjeg
Kahwal o am wapke kolhai ch ed
K pi haichu has e wua am ha tahgio
Kumt ahpim ab wo sniwohochud k hab waap wo e doibia
Kahwal o ab mahks g skehg haichu hugi
Kum ahpim ab ep mahks mam haschu i tatchua
Schu ehskam at wo jiwia mat wo ha uu k wo ha kokda
Nt ahni ia jiwia mant sbaama ab wo i emmah g doakag  nani pi swohom d emnuhkuddam
Neh kahwal ha nuhkuddam at chum hems ha wehhejed wo e muhkid
Hegai mo d wabsh hapionag at am wabsh wo i ha dagito k wo meh mat am wo jiwia g shehe
T g shehe am wo wahk k wo mua k wo ha gantad
Pion at wo heb hu meh no pi pi ha tatchua g hashoshoiga
Nt eda ahni wo i nako g shoigdag am ha wehhejed g niwohochuddam hab masma mo g si ha nuhkuddam g kahwal chum anis wo nimuhkid am ha wehhejed
Kahwal ch ha nuhkuddam o ab aai se mahch
Kuch g niwohochuddam ch ahni ab hab waap aai stmahch
Ch ahchim g niohg wehm hab wa masma ab aai stmahch
Ha nuhkuddam at wehs ab wo i ha hemapai g ekahwaliga
Nt ahni hab wa masma ab wo i ha hemapai wehs hegam mat ab wo i sniwohoch chum hems g gawul mahs hemajkam
Am ant wabsh wo i nidagito muhkig wui
K g niohg heg hekaj si nitatchua
Nt ab uhpam ep wo i nichegito
Pi at hedai wo shai e nako mas wabsh hejel wo e elid k wo nimua
Uukch ani g niapedag mant am wo i nidagito muhkig wui k ab uhpam ep wo i nichegito
Ab o nichehani g niohg mant id am hab wo juh 
D am ep aai e neowi g hemajkam heg hekaj mo has i kaij
Kud muijj hab nahnko kaij babgatk Doki wabsh jiawul
Pi o wehsig
Shahchu am ahgch ab kaiham 
D wabshaba haijj hab epai kaij Pi at wo e nako hegai mo d wabsh sha jiawul mas hab kaidam skehg wo neokad ch wo nench g pi neadam 
D am i e ai g gee cheopi wakonadag tash
D eda d shehpichedkam
Kuchd am oiopo anai mo hab e aaga Solomonbad watto am gee cheopi t am
D am i e chehm g hahaichu k hab kaij ab Jesus wui Tt hees i tash wo mnenida mapt wo tahgi maps wa woho d Jiosh si Kehsha 
D hab kaij g Jesus Heki ani hu am emahgid
M eda pi niwohochud
Niohg o ab nimahkch g gewkdag mant hab wo juh g shasig haichu
K heg am chum emtashogid mani hedai wud
M wabshaba pi ab hu niwohochud nam d ge nihemajkamga
Neh am o oid g enuhkuddam g kahwal no pi smahch am i samichudk g neokij
K hab waap nioid g niwohochuddam no pi snimahch
Ni ahni ep sha mahch
Ab ani ha mahkch g pi ha huhugedam doakag
T hegam pi hekid wo huhug
T pi hedai wo shai niwohppoi
Niohg o wehs haichu dahm sgewkdag ch si swihnam an ha uukch hegam mo ab nimahkch
T pi hedai wo wohppoi
Ahni g niohg wehm ach d hemako Neh id ad hab wabsh chum chei g Jesus
D g hemajkam am ep uihi g hohodai mat wo maichkwua
D hab kaij g Jesus Mui ant haichu hab juh g sapekam nat pi ab nimah g niohg g gewkdag
K haschu d hegai mamt heg hekaj wo nimaichkwua 
D hab kaij g hemajkam Pi ach heg hekaj smmaichkwuimk sapekam ch wabshaba heg hekaj map pad neok
Dap wabsh oodham ch eda hab chum aaga g Jiosh mo d si mohg ch hab ab chum e wepogid g Jiosh 
D hab kaij g Jesus An o oohanas emchehanig ed mo g Jiosh hab ha aaga jijosh hegam mo uachug g haichu ahgaj chum as d wabsh hemajkam
T wahm ahni hig woho am si i nikehsh k ia i niahad id dahm jewed
M eda haschu ahgch hab niahg mani pad neok mani hab kaij mani d Jiosh alidag
Mantp wa woho pi am hu hab wo junihid g niohg chikpan mt sap pi wo niwohoch
Ni wabshaba am hab junihim
Mt heg hekaj wo smahchk mach d hemako g niohg wehm 
D g hahaichu am hahawa ep chum cheha g cheopi nuhkuddam mat am wo hihim k wo bei
D wabshaba ep e doibia ab ha amjed
Kuchd gam hu hahawa hihim k gam hu ai g Jordan Akimel k am aigo i chehchsh k am dada mo wa g Johnbad am ha pahl wapkon k am dadha
D mui hemajkam am wui dada hab kaijch Pi at wa haichu shasigam hab juh g John
Kuki wabshaba d wohokam mo haschu i tahgid id amjed oodham  D mui hemajkam ab i swohoch g Jesus amai
