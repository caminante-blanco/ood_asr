
D am him k am i e ai matt baich tash wo mua g kahwal mad k wo wuhshad g tshohshon hadoibiadag
Kuki smahch g Jesus mat am wa e ai matki ia wo dagito ihda jewed k wo hih am eohg wui
D eda si pihk e elid wehs edoakagkaj ab ha wui hegam mat ab i swohoch
D am e apech matt am wo tgegos hema kih am gam hu i juhk
D wa eda heki hu ab i kaiha g Judas Iscariot g ge Jiawul k am i e shelch mat wo gagda g Jesus
Ab atsh Jiosh amjed ia jiwia g Jesus k ab wui ep wo i e nodagi
Kush g Jiosh ab wehs mahkch g gewkdag
D id smahch g Jesus  ch wabshaba am i kekiwua k am wuahawua g elihwa k g tuayakaj ab e bahshodad  k am ge was wakonakud ch ed k ab i wapkonahi g ttahtad k heg hekaj ha dagio tuaya mat ab e bahshodad
D ab i ai g Simon Peter
D heg si has e tahtk ch hab kaij Ih napt wo wapko g nitahtad k eda d ge nikownalig 
D hab kaij g Jesus ab wui Pi ap hi wa amichud hemuch mani haschu chum emtashogid id hekaj ch wabshaba wo wa amich imhab i baich 
Kud hab hahawa kaij g Peter Pi apt hekid wo shai wapko g nitahtad 
D hab kaij g Jesus Pi apt d wo i niwehmtdamk mant wo sha pi wapko g mtahtad 
Kud hahawa si shohtam hab kaij g Peter Nikownalig pi g heg wai nitahtad wapkon k wabshaba g ninohnhoi ch niwuhiosha ehp 
D hab kaij g Jesus Heki apt hu e wako wehsko koi jiwiak
Heg at wai etahtad wo wapko hegai mat hedai heki hu wehsko e wako mat koi am hu wo jiwia kih t am
Id ani hab ahgch hab kaij mat g emdodakag wehs i e kegch heg hi wa i hemako mat pi i e kegch Neh bad kaij g Jesus no pi smahch mat hedai wo gagda
T am i ha wapko g hatahtad k ab uhpam wah g elihwa k ga hu hahawa ep dahiwua mihsa wui k ab ha kakke Nam samichud mant haschu ahgk hab emjuni ihda
Neh bam niaaga mani d emkownalig ch d emmashchamdam
K am wa sape no pi woho ihda
Dani wa chum emkownalig ch d emmashchamdam ch eda am i nijumalkad k heg niwepogi mani d wabsh empionag
Pegih mt ahpim hab wa masma ab aai wo e neidad  mant am emchehgi ch ab aai wo i e wehmtad  nam pi d nipionag
Kut pi hebai g pion hab wo chum e elidad mas baich d i si haichu mo hi g ahmoj
M hahawa smahch mamt has wo chum masmak
Kut d wo sap tahhadkamk am emwehhejed mamtp woho hab wo masmak
Mt wabshaba pi wehsijj ab hu wo bei ihda no pi an hab chuig Jiosh oohana ed mamt hema ab niwui wo kekiwua ahpim mam niwehm e gegosid
Kuni smahch mat hedai hab wo e juh nani pi wehs semmahch ahpim mant ab i emgawulkai
Kuni heki hu ab emahgid mat koi hab e juh
Kut hekid hab wo i e juh mt ab haha wo swohoch mani woho d Jiosh si Kehsha
Jiosh o ab nimahkch g haichu eahga
Kuni ab epai emmahk
K heg hekaj ab sap nineid ch ab sap neid g Jiosh hegam mat hedai ab wo sap emneidad 
D am hahawa si e kudu g Jesus k hab tahg Pi ant ap nitaht k wo emahgi mamt hema ahpim wo nigagda 
Kuchd si has i ttaht k ab wabsh aai si tneid pi shai amichudch mas hedai hab ahg
Kunid eda an hugidaj an daha g Jesus ahni mo nihekaj si pihk e elid
D hekaj g Simon Peter wabsh saagi ab niahgid mant wo kakke mas hedai hab ahg
Kunid wabsh saagi ab epai kakke g Jesus mas hedai hab ahg
D hab kaij ab niwui Hegai mant wehpeg ab wo bih o d hegai Kud wa woho am ge bia g hidod k ab mah g Judas Iscariot
D am wabsh i chum huh g ebih
D g ge Jiawul am baich i chikp eda
D hab kaij g Jesus ab wui Shohtam g am hab juhni hegai mapt hab wo juh 
Kuchd pi shai amichud mas haschu hab ahg ch hab kaij ihda
D eda nuhkud g tlialiga hegai Judas
Kuchd heg hekaj hai hab tahg mo hab ahg mat ep wo ha nolawt g haichu hugi heg wehhejed gee gegosig o haichu wo ha mah g shoigkam
D ha hekaj i wuhsh g Judas gam hu jeg ed
Kuki eda ab wabsh i si schuhugam
D hab hahawa kaij g Jesus Neh hemu at wehs wo e nahto hegai mat g Jiosh am i nikei mant hab wo juh ia jewed dahm
Am ani wa chehgid g Jiosh gewkdag
T g Jiosh heg hekaj am wo tashogi g nigewkdag hemu shohtam
Pegih neh ahpim mani ab si emtatchua pi ant shai tash ia hu wo ewehmajk nant pi gam hu wo hih
Kumt pi wo e nako mams wo nicheh
Am ant hab ep wo chei emwui mani wa haschu ha ahgid g hemajkam mamt pi wo e nako mamt hejel am wo hihi mant hebai wo i hih
Hemu ant ab wo emmah g wechij chehanig
K d ihda mamt ab aai wo si pihk e elidad hab masma mani ahni hab emjuhkch
Wehsijj at wo smahchk mam ab i e dagitokch niwui mamtp ab aai wo si pihk e elidad 
D hab kaij g Simon Peter A pt hebai wo hih nikownalig 
Kud g Jesus hab kaij Pi apt wo e nako mapt wo nioi hemu amai mant am wo hih
K wabshaba ab him g tash mapt am haha wo i nioi 
D hab kaij g Peter Nt haschu ahgk pi wo ninako mant wo moi hemuch
Ninahtokch ani mant wo mwehhejed muh 
D hab kaij g Jesus Ab ant wo si shel mahgi map pi woho e nahtokch mapt wo muh niwehhejed
Neh waikko apt hab wo wai chei map pi shai nimahch mat koi wo kuhu g keli chuchul 
