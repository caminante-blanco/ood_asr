
D hab ep kaij g Jesus Dach wai hemako hab masma mo g uhdwis jee d hemako g eiibhonig wehm
Ahni ani heg wepogidas mo g uhdwis shon waug
M ahpim heg wepogidas iibhonigaj
K g niohg tnuhkud
Hegai iibhonigaj at ab wo chum bahidagt
Mt ahpim hab waap skehg haichu hab wo chum junidahid g Jiosh
Ees nuhkuddam at an wo si hikkumia hegai iibhonig mat pi ab hu wo bahidagt k wo i kegch hegai mat ab wo bahidagt
T hab baich i mui ab wo bahidagt
Heki am hu kegchudas ahpim mam ab kaiham ch ab swohog elid g haichu niahga
Pi g gam hu hab wo shai i e juhni ab niamjed
Nt ahni hab wa masma pi gam hu hab wo i nijuh ab emamjed
Mt hab sap hab wo juh haichu k sap hab wo masmak hab masma mo hegai iibhonig mat sap ab wo bahidagt ab giikch ewaug ab
Pi at ab hu wo bahidagt g iibhonig pi ab hu giikch ewaug ab
Mt ahpim hab waap pi wo e nako mamt haichu skehg hab wo juh mamt gam hu hab wo i e juh ab niamjed
Hegai iibhonig mat wo e hikkumia at am wo i e hemapad k wo e mei
Neh id o hab mahs matp hedai gam hu hab wo i e juh ab niamjed k ab wo e ahijidach mat hahawa pi haichu wehhejed wo skehgajk am Jiosh wehhejed
Ab ant wo i emmah mamt haschu ab wo i nitai mamtp ab wo swohog elidad g haichu niahga ch ab wo nihiwgad
Hegam matp hedai woho ab i e dagitokch niwui at mui haichu hab wo junihid niwehhejed
T heg hekaj ab wo hehgchul g hemajkam g niohg Jiosh
Bani masma si emtatchua ch si pihk emelid mo hab masma si nitatchua g niohg
Ab ani si swohog elid g niohg
Ch ab aai si pihk telid
Kumt ahpim hab waap ab wo sniwohog elidad
Tt ab aai wo si pihk telidad
Id ani emahgid mamt wo bei g shehgig am hab junihidch g nichehanig hab masma mani ahni shehgig am hab junihidch g niohg chehanig
Ab ani emchehani mamt ab aai wo pihk e elidad hab masma mani ahni has i masma si pihk emelid
Hegai matp hedai wo e muhkid ha wehhejed g enaipijju o d hegai mo woho si pihk e elid ha hekaj
Ahpim am d ninaipijju mamtp hab wo junihid g nichehanig
Kuni hahawa pi hab emaaga mam d wabsh nipionag ch wabshaba hab emaaga mam d ninaipijju nani pi ab emahgid wehs haichu mani ab kah niohg amjed
Neh mo hema d wabsh pionag ch pi mahch mo haschu am hab i wua g ahmo
Pi amt hejel e elid k am wo i gegokiwua niwehhejed
Ahni ant am i emchuhcha mamt am wo hihim k hab wo juh g gee chikpan
Kut pi hekid wo huhug hegai mamt hab wo juh
T g niohg am hab wo emjuni mamtp haschu ab wo i tai am nichehchegch
Pegih id ani ab emchehani mamt ab aai wo pihk e elidad 
D hab ep kaij g Jesus Mt wo schegitok mo ahni wehpeg snikehid hegam mo pi ab hu tatchua g Jiosh ch hab waap wo semkehidad
Ab at wo emtatchua mamtp hems pi ab hu wo tatchua g Jiosh
Nt wabshaba ab si emgawulkai ab ha amjed
Kum pi ha wepo chegito haichu
K hekaj hab semkehid
Mt wo schegitok mani wa hab emahgid mat pi hebai g pion hab wo chum e elidad mas baich d i ge haichu mo g eahmo
T wo emshoigch hegam mo nishoigchud
Kut ab wo semwohog el hegam mo ab sniwohog elid
Hegam mo pi mahch g niohg o nishoigchud ch hab waap wo emshoigchudad nam pi ab niwui e dagitokch
Ia ant jiwia ha wui k am ha ahgi ab amjed g niohg k am ha chehgi g shasig chikpan mat pi hedai hekid hab juh
K wabshaba snikehid
K heg hekaj tasho mo skehid g niohg
Kut hab masma mahsko wua g pi ap echuijig
An o hab chuig Jiosh oohana ed mat wo snikehidad pi haschu shai ahgk
Kut wa woho hab e juh
Ab ant wo cheha g Hekia Sapekam Gewkdag mat am wo emwehmajk
Heg o am wehmaj g Jiosh ch ab emwui wo him k wo emwehmajkad ch am wo i emgewkemhunad ch am wo haichu emtashogidad ab niamjed
Kumt ahpim wo i ahgahi ab niamjed nam pi niwehmajkahim ga hu i amjed mant am i shonwuich g nichikpan 
