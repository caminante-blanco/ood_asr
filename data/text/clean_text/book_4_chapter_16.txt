
D hab ep kaij g Jesus Am ani emahgid ihda mamt heg hekaj pi wo nidagito
T wo i emwuwhas ab amjed g cheopi
K ab him g tash mamt wo emmua k hab wo e ahgad mat wehhejed hab juh g Jiosh
Id amt hab wo emjuh heg hekaj mo pi nimahch ch ep pi mahch g niohg
Mt wabshaba wo schegitok mani id am emahgid mat hekid hab wo i e juh 
D hab ep kaij g Jesus Pi ani emahgid ihda ga hu i wehpeg heg hekaj mani ia emwehmaj
K wabshaba hemu e aihim mant uhpam wo hih am niohg wui
M eda pi ab hu shai snikakkeimk manis hebai wo hih  ch wabsh pi ap e tahtk smahchok mant gam hu wo hih
T eda pi ab hu wo i hih g Hekia Sapekam Gewkdag emwui nt hoip gam hu hih
K heg hekaj baich i sape mant gm hu wo hih
T ab haha wo i hih g Hekia Sapekam Gewkdag k am wo i ha tashogi g hemajkam g sapekam ch pi apekam ch Jiosh lodaita
Niohg at ab wo nihaichuch mant am wui wo him k pi ia hu wo haichugk
T g Hekia Sapekam Gewkdag heg hekaj wo wohokamch am ha wui g hemajkam mani d sapekam am Jiosh nena ed k ep wo wohokamch mo hab junihim g pi apekam mo eda pi ab hu niwohochud  k ep wo wohokamch mat wo e lodai hegam mo hab junihim g pi apekam nat pi am wa e ai mat g Jiosh wo lodai g ge Jiawul
Mui ani haichu ep semahgidamk
Mt wabshaba pi wo e nako mamt wo samich mant wo chum emahgi hemuch
Hekia Sapekam Gewkdag at am wo i emtashogi g wohokam k am ep wo i emahgi mat haschu has wo e juh imhab embaich
Nt am wo ahgi mat has wo chei
Kut am wo emtashogid k hab ab wo si nihaichuch
Wehs g niohg gewkdag o d ep nigewkdag
Ni hekaj hab kaij mat g Hekia Sapekam Gewkdag am wo i emtashogi mani haschu ab i ahgid 
D hab ep kaij g Jesus Do shai haas mt pi an hu wo nineidad ch am ep wo shai haas mt hahawa ep wo nineidad 
Kuchd hab kaij ab aai twui Shahchu o hab ahg ch hab kaij mas wo shai haas tt pi an hu wo neidad ch am ep wo shai haas tt ep wo neidad
K wa hab ep kaij mat wo hih am eohg wui
Pi ach shai amichud mo haschu hab ahg ch hab kaij 
D smahch g Jesus machd ab skakkeimk ch hekaj hab kaij Pi am shai amichud mani haschu hab ahg ch hab kaij mat wo shai haas mt pi wo nineidad ch am ep wo shai haas mt ep wo nineidad
Pegih nt wo haichu emahgi mat woho hab wo e juh
Mt wo si pi ap e taht k wo si shoanid
T g snikehiddam wabsh wo si shehgigk
T amjed haichu hab wo e juh mat ab wo emmah g si gee shehgig
Neh smahch am mat has wo e juh mat hekid wo e ai mat wo mahmadho g uwi
T wo pi ap e taht mat wo nako g skook
T wabshaba am wo i mahsi g ali
T am wabsh wo i pi chegito g skook heg hekaj mo si shehgig mat an i e mahsid g ali
Bo wa masma am emtahgio mam hemuch pi ap e taht
Nt wabshaba ab ep wo nichehgi emwui
Kumt haha wo si shehgigk
T pi hedai wo shai padch hegai hab mahs shehgig emwehhejed
Mt hahawa pi ab hu wo ge nikaiamad haichu ch wabshaba ab wo e hoigeidahunad ch ab wo kakke g niohg am nichehchegch
T wa woho wo emmah
Pi am koi hekid nichehcheg am e hoigeidahunch
Am g hab wo i e juhni
T g niohg am hab wo emjuni
T ab wo si e shuhdad g emdoakag g shehgigkaj 
D hab ep kaij g Jesus Am ani haichu i chum emtashogid g haichu wepogida ahgakaj
Ab o him g tash mant hahawa si tasho wo emahgi ab amjed g niohg
T ab haha wo emabk mamt ab wo i e hoigeidahunad niohg wui am nichehchegch
Pi amt heg wo wai hiwgad manis ahni am wo wai nihoigeidahunad emwehhejed
Niohg o ab si emtatchua nam pi ab si nitatchua ch ab swohochud mant ia jiwia ab amjed g Jiosh
Ia ant woho jiwia ab amjed g niohg id dahm jewed
T e ai mant uhpam ep wo hih am niohg wui 
Kuchd ab wui hab kaij Nehe hemuch ap si tasho am ahg haichu ch pi hekaj g wepogida haichu ahga
Ch hahawa smahch map wehs haichu smahch
Pi o hab hahawa mahs machs hedai ab wo ge haichu mkakke
Ch hekaj hahawa swohochud map ab amjed g Jiosh 
D hab kaij g Jesus Nam hig hab elid mam id woho swohochud
Ab o e aihim mamt gam hu aai wo si e gantad k gam hu uhpam wo hihi ekihki wui ia hejel nidagitok
Ni wabshaba pi hejelig
Niohg o chum hekid niwehmaj
Wehs ani emahgid ihda mamt heg hekaj wo si sap e tahtkkad
T wo emshoigch hegam mo pi ab hu tatchua g Jiosh
Mt wabshaba am wo si e gewpkai nant pi heki hu sap wo emgewitojel g pi apekam 
