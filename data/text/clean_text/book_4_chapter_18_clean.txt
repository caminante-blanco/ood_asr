
D am i haasa e hoigeidahu g Jesus
Kuchd gam hu aigo i chehchsh hegai aki mo hab e aaga Kidron k am dada mo am eshas g uus
D eda pi an hu twehmaj g Judas nadki pi gam hu him k am si gagda g Jesus ha wui g uugchu papal ch Palasi
Kudki idam ab mui ha cheha g shondal ch cheopi nuhkuddam mat am wo oi g Judas
Dki heg ab i ha wanim no pi smahch matt hebai wo haichugk no pi muikko am twehm dahiwup amai
D idam haijj ge iispapayo ch haijj ge lalamba ch haijj wabsh kuhdch
D eda wa chum wehs smahch g Jesus mat haschu has wo e juh am tahgio ch wabshaba am i hih ha wui k hab kaij Dohm in gahg 
D hab kaij idam Hegai Jesus mo ab Nazareth t ab d kihkam 
Kud hab kaij g Jesus Ahni ani wud 
D haha wabsh e totods hegam k ab tai si i gegokiwua k wabsh i shul
D ab ep ha kakke g Jesus A m hedai in gahg 
D hab ep kaij Hegai Jesus mo ab Nazareth t ab d kihkam 
D hab kaij g Jesus Am ani wa heki hu emahgid mani d ahni
Mtp ahni in wo nigahghid ch pi has wo ha juh idam  Neh bo kaij no pi stdoibiamk
Kud hab masma hab e juh g neokij mo wa hab kaij matt wehsijj wo tdoibia
D g Simon Peter ge ispahyo ch ab i huhpan k ab hu wabsh si i widut k higshp an si hikuch g sapkojed nahkaj hegai mo d uhgchu pahl neholiga ch hab chehgig Malcus
D hab kaij g Jesus ab Peter wui Ga g hu uhpam hab juhni g eispahyo
Pi apt wo e nako mapt wo ha shohbi nant pi hemho wa wo nako mo haschu g niohg apechudch am niwehhejed 
D ab ha cheha g shondal g hageejig mat am wo i ha wehmt g cheopi nuhkuddam
D am bei g Jesus k gan hu si wulsh g nohnhoij k gam hu i wanim Jerusalem wui
Am ad kih g uugchu papal
Kud gan hu wehpeg i bei heg wui mo hab chehgig Annas
Ihda Annas o d baamad ohgaj hegai mo d si uhgchu pahl ch hab chehgig Caiaphas
K d ihda Caiaphas mad wa am ha shelinid g hahaichu mat hemako wo muh g oodham wehs ha wehhejed
Kuchd gohkajj g Simon Peter wehm am i ha oi mo am bebhehim g Jesus
K eda g uhgchu pahl snimahch
Nid hekaj am i wah kolhai ch ed
D g Peter ga hu wai kehk jeg ed ab kihjeg t ab
Nid am hahawa him k ab ahgid hegai chehia mad ab nuhkud g kihjeg mat ab wo i wahki g Peter
D hab kaij ihda chehia ab wui g Peter Nap hig pi ahpi an ep wehmaj hegai mamt an bei 
D hab kaij g Peter Pi ani an hu shai wehmaj 
D eda shehpid
D hekaj am ge nahdch g pion ch cheopi nuhkuddam ch am gegok ch e huhkalid
D g Peter am him k am ha wehm i kekiwua k e huhkal
D g uhgchu pahl ab kakke g Jesus mas haschu ahgk ab hai i ha gawulkad k haschu ha mashcham
D hab kaij g Jesus P haschu ahgch ahni ab nikakke
Pi ani hekid saagi haichu ahg ch wabshaba wehs hemajkam wui hab kaij ch am ha mashcham hacheopi ed ch gee cheopi ch ed mach am wehs thehemapad
Pegih ab g hig ha kakke mani haschu i ha mashcham
Smahch o mani haschu ha ahgid 
D hab wabsh chum chei
D ab si shonikka g cheopi nuhkuddam k hab ahg Pi apt hab shai kaidam wo neokad ab uhgchu pahl wui 
D hab hahawa kaij g Jesus Am g hig wehs wo ha ahgi manis haichu pi ap hab kaij
Wohokam ani emahgid
Pt haschu ahgk ab nishonikka 
D g Annas am hahawa ha cheha mat am wo uapa Caiaphas wui
Kud an wabsh kia wulshch g Jesus
D eda g Peter am wabsh kia e huhkalid hanahda wui
D hab kaij hegam mad am wehmaj Nap hig pi ahpi an ep wehmaj hegai mamt an bei 
D wabshaba g Peter pi mahch k e ah hab kaijch Pi ani an hu shai wehmaj 
D am hema kehk g neholigaj g uhgchu pahl ch d hajunij hegai mat g Peter hikuch g nahkaj ch hab kaij ab wui g Peter Nani pi woho mneid amai matt am bei ihda 
D hab kaij g Peter Ih piaa D edapk am i kuhu g keli chuchul
Wabsh i sialim mad koi i chesh g tash md gam hu i bei g Jesus kownal kih wui
D hab chehgig hegai Pilate
D pi am hu i wahp g Tutuligo kownal kih ed no pi g thimdag hab chuig matt wo tuamhu mattp am wo i wahp gawul hemajkam hakih ed
Kut pi wo apedagk mat wo huh g kahwal mad iagchulig gegosig imhab i juhk matp am wo i wahp
D heg hekaj gam hu i wuhsh g Pilate k am ha nam k hab kaij Shahchu am ab abchud ihda oodham 
D hab kaij ab wui Pi att woho ia wo uapa ahpi mwui hegai matt pi koi wo smai mo am hab junihim g pi apekam 
D hab kaij g Pilate Pegih mt ahpim wo be k ab wo mah g skook namkidadag mo has i mahs g emhimdag chehanig 
D hab kaij g Tutuligo Pegih bo mahs g thimdag chehanig mat wo e mua heg hekaj pi ap echuijig
K eda pi thiwgid g gee kownal ab Rome t ab machs hab wo juh
Tt heg hekaj ia uapa mapt ahpi am hab wo juh  Id ad wa hab e juh mat hab masma wo e muhkid g Jesus mo wa hab kaij no pi g kownal hab masma ha muhkid
D g Pilate gam hu uhpam wah ekih ed k ab i wai g Jesus k hab kaij ab wui Neh nap hab e elid map d hakownalig g Tutuligo 
D hab kaij g Jesus Nap ab nikakke ihda ab hejel e amjed aha no haijj ab haichu i mahgid ab niamjed 
Kud hab kaij g Pilate Pi ani d shai Tuhligo manis wo smahchk ihda
Mwehm hemajkam ha wehm g epapalig at ia muapa
Pt haschu has juh 
D hab kaij g Jesus Nikownaltalig o pi hab chuig mo g id dahm jewed kokownaltalig Tp hems hab wo chuigk t wo ha cheggia hegam mo ab si niwecho e mashcham mamt pi am hu wo i nidagito hahaichu ha wui
Pi o hab mahs g nikownaltalig Neh bad kaij g Jesus
D heg hekaj hab ep kaij g Pilate Kupki woho hab kaij map d kownal 
D hab kaij g Jesus ab wui Heuu dani kownal ch ia jiwia jewed dahm k ia mahsi mant wo ha ahgi g wohokam
Matp hedai ab wo tatchuad g wohokam at ab wo nikaiha 
D gam hu hab si e widu g Pilate k hab kaij Mas haschu d i wohokam 
D am hahawa uhpam i wuhsh ha wui g hemajkam k hab ha ahg Pi ant haichu shai cheh manis ab wo abch ihda
K eda wehs ahid ab am hema i e dadagitod g lihso emwehhejed iai idani mam wushshad g eshohshon hadoibiadag
Pegih nam tatchua mant id wo dagito mash d emkownalig ahpim Tutuligo 
D si skaidam hihnk ch hab kaij Pi hegai
Barabbas ach tatchua D eda d schu ehskam ch d ha muakam ihda Barabbas
