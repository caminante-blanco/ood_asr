
D am hahawa ha cheha g Pilate g shondal mat wo skookam gewitta g Jesus
Kud wa woho hab e juh  k am hahawa ge hoi gihkot k ab wahki mooj ab k ab wahki g kownal kahba  k wabsh has ahg ch hab kaij Wapt wo si tash d Tutuligo hakownaligk ch ab hahawa si shonikkash
D am ep i wuhsh g Pilate k hab kaij am ha wui g hemajkam Nehe ab ant ep wo i wuhshad k wo emchehgi mant pi haichu shai cheh g pi ap chuijig mas hekaj wo e muhkid  Md am hahawa i wuhshad k ab wabsh kia wahkch g hoi gihko ch hegai kownal kahba
D hab kaij g Pilate ab ha wui Ab g wo i neid mo d wabsh si shoig oodham 
D am i nei g uugchu papal ch cheopi nuhkuddam k si skaidam hab wabsh ge kaij muikko Muani
Muani ab kots t ab 
D g Pilate hab kaij Pegih k wo be k ahpim ab wo mua kots t ab
Ahni ant hi pi haichu shai cheh mas melchkwua g kownal chehanig mat wo e muhkid 
D hab kaij hegam Tutuligo Ahchim at hi melchkwua g tchehanig am hugkam mat hemho wa wo e muhkid no pi hab e aaga mo d Jiosh alidag 
Neh d am i ha kah g Pilate mad hab kaij idam k baich i e ebkiod  k gam hu uhpam i wah k hab kaij ab Jesus wui Bahp amjed him 
D wabshaba g Jesus pi ab hu has shai chei
D hab ep kaij g Pilate ab wui Aha napt pi has wo chei ab niwui k eda smahch mani gewkdag mant wo mdagito o ab wo mmua kots t ab 
D hab kaij g Jesus ab wui Jiosh at ab mmah hegai gewkdag
K heg hekaj si pi ap hab e wua idam Caiaphas mo mpiichud mapt pi ap wo hekaj g egewkdag 
D am i kah g Pilate ihda k am ep i wuhsh ha wui k am chum si e nako mat wo dagito
D wabshaba si sbabgam hihnk hegam hahaichu ch hab kaij Nehe ihda hemajkam o hab e ahg mo d si gee kownal ch heg hekaj ab wui kehk hegai mo d si gee kownal ch ab Rome t ab
Kupki ahpi hab waap ab wui kehk g si gee kownal mapt wo sha dagito ihda 
D am i kah g Pilate ihda k am hahawa i wuhshad g Jesus k heg ga hu i dahiwua usagakam daikud ed amai mach hab aaga Gabbatha mo an sha uhgk i hodaitas
D eda e aihim g dahm juhk
Kud wo e kokda g kahwal mahmad imhab i juhk mat wo e wuhshad g tshohshon hadoibiadag
D hab kaij g Pilate ab ha wui g hahaichu Ia g hu wo neid g ekownalig 
D ab ep si sbabgam hihnk ch hab kaij Muani
Muani ab kots t ab 
D hab kaij g Pilate Aha nam tatchua mant wo mua g si uhgk emkownalig ab kots t ab 
D hab kaij g uugchu papal Heg o d wai si uhgk tkownalig mo ab daha Rome t ab 
D am hahawa i dagito g Pilate g Jesus mamt ab wo mua kots t ab
D am hab hahawa e juh g hatatchui mamt ab ha mah g Jesus
D gam hu i wanim
D g Jesus am kushwiot g hejel ekots
Kuchd am dada amai mo am e kokda
Bach aaga amai Golgotha mo hab d ahga Koshwak
Kumt gam si wuahawua g wehschugaj k ab sisish kots t ab k ab uhgk i bei
D eda gohk d ep lilso
Kumd idam hab waap ab ha sisish kokots t ab k gan hu aaijed ha chuhcha Jesus hugid an
D an sisishp g tapial Jesus kots t ab
K an ab hab chuig 
Id o d Jesus ch d hakownalig g Tutuligo 
K eda pi mehk ab kihhim t amjed amai mam am ha kokda
D heg hekaj muijj g twehm oodham ab neokchul hegai mo haschu an oohanas
K an oohanas g tneokikaj ch g Rome neokikaj ch g Greek neokikaj
D gam hu uhpam ep hihi g uugchu papal Pilate wui am i neokchulidk ihda k hab ahg Pi g hab masma an oohan mo d tkownalig k wabshaba an oohan mo heg hejel hab kaij mo d tkownalig 
D hab kaij g Pilate ab ha wui Mant haschu an i ooha t heg an wo oohadagk 
D hegam shondal mad am naggia g Jesus d giik ch hekaj am giikpa e tahpad g Jesus wepschuga
K am hema d si snamkig haichu eniga ch pi hebai ha shohmas
D id hab ahg g shondal ch hab kaij ab aai e wui Pi att am hu aai wo twanchid ihda k am wabsh wo tchichwi matt hedai wo tgehg k heg wo bei Neh bad kaij ch woho am hab e juh
Kud hab masma am e wohokamch g Jiosh oohana mo an oohanas hab masma 
T am aai wo e tahpani g wehschugaj g Jiosh si Kehsha k am wabsh wo e chichwi k wo smai mat hedai wo bei g snamkig haichu enigaj
D am gegok g jeej ch jiskaj g Jesus miabidch amai mo am naggia
Kud gohk am ep ha wehmaj mo hema d hegai Mary mo g wehmaj kihkam d Clopas ch hema d ep Mary Magdalene
Nid ahni am ha wehm kehk mo nihekaj si pihk e elid g Jesus
Kud g Jesus an niaaga ch hab ahg g ejee Neh id at d haha wo mmadk m in kehk  ch hab ep niahg Id at d haha wo mjeek Neh nid am i amjed bei g jeej
Kud heg am twehm kih
D hahawa smahch g Jesus mat wehs hab juh mat haschu hab wo chum juh mat koi wo muh ch hab kaij Tonom ant  D an hema daha g haa mad am shuhdagi g pad nawait
D am hema g shondal haichu wakch pad nawait ch ed k an haichu k an uskon k ab uhgk i be k ab kams hab masma mo an oohadag Jiosh heki hu oohana ed
D ab i winiun k hab hahawa kaij Ia ant i wehs haichu nahto Neh bad kaij ch am hahawa jumal i moowua k am i muh
D am e nakog g hemajkam mat wo e mihshmad nat pi g baich tash d wo shahwaik ch d wo gee tashk
Kutsh g hahaichu ab kakke g Pilate mat wo e ohmi g hakakhio hegam mad am nahngia
T hab wo e oiwigi g hamuhkig mat gam hu wo i e uu k pi ab wabsh wo kia nahngiak tmihshmda tash ed wahm mat id d wo si gee ttashgak
D ab ha chehani g Pilate g shondal mat wo ha ohmi g hakakhio
Kud hab ha juh hegam gohk mo ab hugidaj ab nahngia g Jesus
D wabshaba g Jesus heki hu muh
Kud pi ohmi g kakhioj
D hema g shondal g eispahyokaj chuakad g Jesus ab hudaj ab
Kud ab ha hekaj si e iawua g ehed ch shuhdagi
Id anid neid ch smahch mat woho muh
Kuni hab masma am emahgidahim mamt ahpim hab waap wo smahch mat woho muh
Jiosh oohana o hab chuig 
Pi at hema wo shai e mul g ohoj
Kut wa woho hab masma hab e juh
K an ep oohanas ch hab chuig 
Hemajkam at ab wo neidad hegai mamt ab chuakad
K hema d Joseph ch ab Arimathea t amjed ch swohochud mo g Jesus d Jiosh si Kehsha ch wabshaba sha gihug hegam mo pi hohhoid
D wabshaba hekid am i muh g Jesus d id am hih Pilate wui k ab e shoigchud k ab tahni g honshpadaj
D am i hiwigi
D ga hu ep jiwia k ab i huduni g muhki k gam hu i bei
D heg am ep haichug Nicodemus mat wa ged hu i wehpeg chehgim g Jesus chuhug ch ed
Idam atsh sap wo juh g muhki
D g Nicodemus heg hekaj ua g siant swehch hegai mo d sap uhw haichu ch d myrrh ch aloes
Se ad hohtkid nad pi hudunihim
D baich tash d tmihshmda tash
K eda an mia cheotas hodai ch ed mamt am hab juh g hihaini k wabshaba koi shai hekaj
K an wehgaj eshas g uus
Kumd am i bei g honshpadag k am i hobino g skehg ikuskaj heg wehnadk sap uhw haichu mach hab masma hab ha wua g koi k am cheh heg eda hihaini k gam hu hihi
