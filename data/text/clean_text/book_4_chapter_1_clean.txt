
Gd hu i si wehpeg ash d doakam hegai mach hab aaga Jiosh Neoki
Id ash d Jiosh ch am wehmaj g eohg Jiosh
Jiosh ash am e wehm dahshch mash eda pi koi haichu shai nahtois  ch am i kei matsh wehs haichu wo nahto
Kutsh wa woho wehs haichu nahto  k an uukch g gewkdag ch wehs ha mah g haichu doakam g doakag
K ihda doakag am tonlidch g hemajkam chegitoidag
K wabshaba g hemajkam pi e nakog hejel mas wo samich mo haschu chum ha tashogid
Am ad hema i kei g Jiosh g oodham mat wo tmihshmad
D id hab chehgig John
D g mihshmdaj hab chuig matsh in wo i wuhsh jewed dahm hegai mo ab tmahkch g tdoakag
K hab d elidaj g Jiosh mat wehs hemajkam wo kah ihda haichu ahga k ab wo hiwgad hegai mat in i wuhsh
Pi ad hejel hab e ahg g John ch wabsh heg an ahgachug mad in i wuhsh
Id o d wohokam tonlig ch am tonlidch g wehs hemajkam hachegitoidag
Pegih d ia haichug g Jiosh Neoki jewed enahtoi dahm
D wabshaba hemajkam nahtoij pi amichud
Ia adki mahsi k d twehm oodham
D eda muijj g Tutuligo pi amichud ch pi ab hu hiwig
Kuchd wabshaba haijj ab i swohoch mo d Jiosh si Kehsha k ab hiwig
Kud heg hekaj ab tmah g apedag matt d haha wo aaligajk g Jiosh
Pi ach heg wabsh hekaj d Jiosh aaliga matt in mamsi o heg wabsh hekaj mo g tjehj ab swohochud g Jiosh o heg wabsh hekaj mach hab telid machs d aaligaj
Jiosh at hab tjuh mach d hahawa aaligaj
Hegai mo d Jiosh Neoki ad e wepogi g hemajkam k woho twepo chuig ch ia tshahgid d doakam
D g John an aaga k si skaidam hab kaij Id o d hegai mani hab ahg ch am emahgid mat ab hema wabsh nioidk wo i e maskogid k eda woho d si shas haichu nash pi chum hekid an haichug Neh bo kaij g John
Kuchd heg amjed smahch g Jesus Christ ch am hahawa smai moki d Jiosh alidag ch si shemajima ch heg wai ahg wohokam ch woho ab si sthoigeid
Dash Mosesbad matsh wa an ooha g Jiosh chehanig am ha wehhejed g hemajkam
K wabshaba d Jesus Christ mad ia uapa g Jiosh hemajimatalig ch wohokam
Pi oki hekid hedai shai ewuhpuikaj neid g Jiosh
K wabshaba g alidaj am wehmaj d hemako ch ab twui mahsko wua
Am ad tmihshmad ihda John tohono jewed ch ed
K eda am Jerusalem kihhim t am dadha g tgeegedga ahchim Tutuligo
Tsh am i ha ai g haichu kaida ab amjed g John
Kutsh am hai ha cheha g papal ch hegam mo d papal ha wehm chikpandam matsh wo smai mas hedai wud hegai John
Tsh idam am hihim k am dada k ab smahchim mas hedai chum e elid ab wui hab kaijch Nap hab chum e elid map d Jiosh si Kehsha 
D ab wabsh si ha wehm neok g John ch am si tasho ha ahgid mo pi d hegai
D ab ep kakke Aha nap d hegai Elijabad ch ia uhpam jiwia 
D g John hab kaij Piaa pi ani d hegai 
D ab ep kakke Nap d hegai Jiosh haichu i tashogiddam matsh in wo i wuhsh 
D hab ep kaij Piaa pi ani d hegai 
D hab hahawa kaij Pegih k am wo tahgi map hedai wud
Hemho wa att am wo ha ahgi g tgeegedga map has e aaga 
D g John hab hahawa kaij Ahni ani wud mo hab niahg ch an oohanas 
Hema atsh gam hu jeg ed wo ha mihshmad g hemajkam hab kaijch Neh in atsh wo i wuhsh jewed dahm hegai mo d ge kownal wehs haichu dahm
Kumt heg wehhejed wo i e nako am dagitok g pi ap echuijig 
Neh id o d neokij hegai kelibad Jiosh haichu i tashogiddam mash hab chehgig Isaiah bad kaij g John
Idam mad ab haichu kakke g John o d hai hegam mo hab e aaga Palasi
K hegam Palasi chum si nuhkud g thimdag
D heg hekaj hab ep kaij idam ab John wui Pegih p haschu ahgch ha pahl wapkon ch eda wa chum pi d Jiosh si Kehsha ch pi d Elijabad ch pi d hegai Jiosh haichu i tashogiddam matsh in wo i wuhsh 
D hab hahawa kaij ab ha wui Ha ani pahl wapkon mat wo i e nako
Hemu at in wo i wuhsh hegai mo hig woho d si shas haichu pej hemu ia haichug emshahgid
Kum pi amichud
Pi g hab wo nielidad manis ahni d si haichu
Ihda mat am nioidk wo i wuhsh at wehs ha baich d wo i si haichuk 
Neh wehs ihda ad hab e juh gan hu aigojed g Jordan akimel mo am d wahlko kih
Am baich d i tash d am jiwia g Jesus John wui
D heg an aaga ch hab kaij Neh id o d hegai mat wo e wepogi g kahwal mad k ab wo e iagchul Jiosh wui mat gam hu hab wo i juh g pi ap tchuijig
Id ani hab ahg mani wa hab emahgid mat ab wabsh nioidk wo i wuhshani k wabshaba wehs ha baich d i si haichu no pi chum hekid an haichug
Pi ani hab wa shai mahch mas hedai d wo Jiosh si Kehshak
K wabshaba g Jiosh am nichehani mant wo ha pahl wapko g hemajkam
T hab wa masma am wo tashogi g si eKehsha am twui ahchim Tutuligo Neh bad kaij g John
D am hebai i cheka d si smahch ch ahg g John hab kaijch Bo kaij g Jiosh ab niwui Ab at wo i hud g Hekia Sapekam Gewkdag k ab wo e ul si niKehsha ab
Kupt hab wo smahchk mo d ihda mat wo ha mah g hemajkam g Hekia Sapekam Gewkdag Neh bo kaij g Jiosh ab niwui
Kut wa woho si shemajim ab i hud g Hekia Sapekam Gewkdag k ab e ul id ab Jesus hab masma mat g hohhi an hasko wo i dahiwua ab i hudunik
Kunt wa neid k heg hekaj si smahch mo ihda Jesus d Jiosh alidag 
Am baich d i tash d am ep haichug g John
Kuchd gohkajj an wehmaj ahchim mach ab si wecho tmashcham
D ab him g Jesus
Kud g John neidok hab kaij Neh m ia him hegai matsh kahwal mad wepo wo e iagchul am twehhejed 
Kuchd am i kah ahchim gohk k gam hu i oi g Jesus
D ab haab i e wua k ab i tneid k hab kaij Shahchu am tatchua 
Ch hab kaij Bahp dak ch amjed ha mashcham 
D hab kaij Oi g wo nioid k wo nei mani hebai da 
Kuchd gam hu oid k am wehmajkahim im hu i juhk amjed ch ga hu si ai g schuhugam
Hegai mad niwehm kah g John ch am i oi g Jesus o hab chehgig Andrew
K g wehngaj ihda hab chehgig Simon
K g Andrew d wehpegkam mat am i gahghi g ewehnag k hekid am i chehg k hab ahgid Cheh att hegai moki d Christ Id o hab d ahga Jiosh si Kehsha  D g Andrew am hahawa uapa Jesus wui
T ab si shel i nei g Jesus k hab kaij Smahch ahni map d Simon ch d alidaj hegai mo hab chehgig Jonas
Iajed apt hab wo chehgigk Peter Id o hab d ahga Hodai 
Am baich d i tash d hab i e ah g Jesus mat gam hu wo hih Galilee chekshani wui
K eda an oimmed hegai mo hab chehgig Philip ch am d kihkam Bethsaida t am
Ahchim g Andrew ch Peter ha wehm ach am hab waap d kihkam Bethsaida t am Jesus ad am cheh g Philip k hab kaij ab wui Ab g i nioid k wo niwehmajk 
D g Philip gam hu i gahghi g Nathanael k am i chehgiok hab kaij Cheh att hegai matki wa ab amjed an ooha hegam Mosesbad ch kekelibad Jiosh haichu i tashogiddam
Heg oki wud mash d Jesus ch heg d alidag mash d Josephbad ch ab Nazareth kihhim t ab d kihkam 
D ab wabsh ge i nen k hab kaij Ih nat hig woho haichu sapekam wo i wuhsh ab Nazareth t amjed 
D g Philip hab kaij Pegih k ab wo i him k hejel ewuhpuikaj wo nei 
D ga hu haha wabsh i hihim
D g Jesus neid k hab kaij Neh id o d si oodham m ab him 
D g Nathanael hab kaij P has masma snimahch 
D hab kaij g Jesus M ani wabsh tonlid ch mneid map am da suhna wecho mat eda koi mcheh g Philip 
D hab kaij g Nathanael Ih neh kupki d Jiosh alidag ch d tkownalig ahchim Tutuligo hemajkam 
D hab kaij g Jesus Ab ap nihiwig nani pi am wabsh tonlid ch mneid
Nt wo si shel mahgi mapt baich i sta neidamam haichu wo nei imhab i baich
Dani Jiosh si Kehsha ch am wo kuhpio g dahm kahchim am emwehhejed
Kumt wo nei mat am wui wo i chehchsh g anghil ab niamjed k ab niwui ep wo i huhud 
