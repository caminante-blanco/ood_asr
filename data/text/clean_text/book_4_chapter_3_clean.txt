
Am ad hema d si shas haichu am thimdag ed ch d ge Palasi ch hab chehgig Nicodemas
Kuchd am hu hebai dadha chuhug ch ed
D id am i chehgim g Jesus k hab kaij ab wui Smahch ach mat am i mkei g Jiosh mapt wo tmashcha
Pi at hedai wo e nako mas hejel hab wo juh hegai shasig haichu map hab junihim
Jiosh oki ab mmahkch g gewkdag 
D hab kaij g Jesus Nt wo si shel mahgi mat hegam d wo wai Jiosh hemajkamgak mat hedai gokko wo mamsi
Bo wa chuig g Jiosh kownaltalig 
D hab kaij g Nicodemas Tt has hig masma ep wo mahsi heki hu kelitk
Aha natt am ep wo i wah tjee ed k ep wo mahsi 
D g Jesus hab kaij Piaa
Dam wabsh haaaliga ab ha ab mamsik
Bani mahgid ab amjed g wechij doakag
Id at g Hekia Sapekam Gewkdag ab wo emmah mamt wo e chehgi g pahl wakonakaj mamt dagito g pi ap echuijig
Mt hab sap am wo i wahp Jiosh kownaltalig ed
Pi g am e todsid mani hab kaij mamt hemho wa ep wo mamsi
Neh kah ap g hewel m an hewelhog
Nap hig smahch mas hebai amjed med ch hebai wo meh
Pegih k hab wa masma pi ta machima hab e junihim g Hekia Sapekam Gewkdag ch an ha wechij mamsid mo hedai hab i elid 
D g Nicodemas hab kaij A kus has masma hab chuig 
D hab kaij g Jesus Aha nap pi amichud ch eda d wa chum ge uhgk ha mashchamdam g Tutuligo
Do si wohokam ihda mani mahgid
M ach ahgachug mach haschu sap smahch ch am emahgid mach haschu neid
M eda pi wohochud g haichu tahga
Ihda mani emahgid o in hab wai e junihim jewed dahm
M eda pi niwohochud ch hab pi wo e nako mams wo sniwohoch mant am wo emahgi mo haschu has e junihim an dahm kahchim ch ed
An ani wa kih dahm kahchim ch ed ch d Jiosh si Kehsha
Kut pi hedai ep wo e nako mas hab masma wo emahgi ab amjed mant ahni 
D hab ep kaij g Jesus An o hab chuig Jiosh oohana ed matsh wa g tshohshonbad mui e keij g kohkoikaj mash eda am oiopo tohono jewed ch ed
Kutsh wa g Mosesbad am hema hab juh g kooi g kohwlikaj k ab uhgk ul uhs t ab
T hedai ab i neid k doa
Pegih kumt ahni hab waap uhgk wo i niul uhs t ab ahni Jiosh si Kehsha
Kutp hedai ab wo nihiwig k wo e doibia ab amjed g pi ap echuijig Neh bad kaij g Jesus
Pegih neh ab o si ttatchua g Jiosh ch hiwigi g ealidag mat am i e dagito k e muhkid am twehhejed mach d pi ap chuijkam
Kut pi wo bei g skook enamkidadag matp hedai ab wo hiwig k wabshaba g pi ha huhugedam doakag wo bei
Jiosh at am cheha g ealidag mat in wo i wuhsh jewed dahm k wo ha doibia g hemajkam
Kut pi heg hekaj in i wuhsh mas ab wo haichu tmohtoi
Pi o ab hu haichu mohtois hegam mo ab hiwig g Jiosh alidag
Hegam o ab heki hu haichu mohtois mo pi ab hu hiwig
Ia at jiwia jewed dahm hegai mo woho tonlidch g tchegitoidag
K wabshaba hegam mo hab sjunimk g pi apekam pi tatchua g tonlig nat pi wo mahsko wua g pi ap haichu hab hajuni
K oi wa ab him g lodaita heg hekaj pi apekam
Hegam mo hab wua g sapekam o tatchua g tonlig mat wo mahsko e wua mo hab wua g Jiosh tatchui
Am i dahm kuchd am i wuwha Jerusalem kihhim t amjed k am oiopohim Judea chekshani ch ed ch ha pahl wapkon g hemajkam
Md eda wenog koi kuh hegai John mad ha pahl wapkon
Sh am oimmed ch ha pahl wapkon Aenon t am miabidch g Salim kihhim no pi am ge shohshon ch sshuhdagig
Sh am haichug hegam mash ab si wecho e mashcham
Kutsh am hema jiwia g twehm oodham k ha wehm neowi ab amjed g pahl wakona
Tsh idam am hahawa hihi John wui k hab kaij Tmashchamdam hema at wa am mwui jiwia map wa am ha pahl wapkon gam hu aigojed g Jordan akimel
Kup wa am si smahch ch ahg mo hig woho d si shas haichu
Pegih heg ash hab waap ha pahl wapkon
Kush wehsijj gam hu haab him wui 
Sh hab kaij g John Heg ach ab wai bekch mo haschu g Jiosh ab tmahkch
Bani wa kaij mani pi d Jiosh si Kehsha ch wabsh am haichu i apechud g ia jiwhiadaj wehhejed
Am am wa kah mani wa hab kaij
Jiosh si Kehsha o heg wepogidas mo g wo ha hohntam
K g hemajkam heg wepogidas mo g wo ha hohnta
T g nawojij wo si shehgigk mat hekid sap wo e hohont
Bani wa masma si shehgig mo ab wui him g hemajkam nani pi d nawojij
Heg at am wo e maskogi mo hig woho d si shas haichu
Kunt ahni im hu hab wabsh wo i nijunihi Neh bash kaij g John
Nt ahni hab wo chei mo g John d wabsh oodham ch am tahgid mo haschu i neid ch ep kah ia jewed dahm
T wabshaba g Jiosh alidag ia jiwia ab dahm kahchim t amjed k d si shas haichu wehs haichu dahm Â ch am tahgid mash haschu i neid ch ep kah an dahm kahchim ch ed
K wabshaba pi shai muijj ab wohochud g ahgaj
Jiosh at am cheha g ealidag mat ia wo jiwia jewed dahm k sbaama ab mah g Hekia Sapekam Gewkdag
K g alidaj heg hekaj ahg g neokij
 Pegih kuch heg hekaj sap ab swohochud g Jiosh neoki ahchim mach ab swohochud g alidaj ahga
Jiosh o si pihk e elid ab ealidag wui ch wehs haichu ab mah
Kuch wehsijj uukch g pi ha huhugedam doakag ahchim mach ab hiwig g alidaj
T hegam mat pi ab hu wo wohog el pi wo edagi g pi ha huhugedam doakag k wabshaba g skook enamkidadag wo edagi
T heg hab waap pi hekid wo huhug
