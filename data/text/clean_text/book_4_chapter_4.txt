
D baich i mui hemajkam ab him Jesus wui mo ab wui g John kch ab wecho e mashcham
Kuchd ahchim ha pahl wapkon mach ab si wecho tmashcham
D am i kah hegam Palasi ihda k an si i neneo
D hekaj g Jesus hab i e ah matt wo i wuwha ab Judea chekshani t amjed k gam hu uhpam wo hihi Galilee chekshani wui
K eda idam ha shahgid chechkshani am hab chuig g Samaria chekshani
Kuchd heg am gai hihimad ch gam hu ai g Sychar kihhim mat am dahm juh
K am wawhiag miabidch g kihhim
D am dahiwua g Jesus gewkok natt pi mehk wai hihi
Kuchd ahchim gam hu hihi kihhim wui matt wo ha nolawt g haichu hugi
D an hema i tbij g uwi waigamedam k atsh am jiwia mo am daha g Jesus
Sh hab kaij g Jesus ab wui Ab g i ha niwasbid g shuhdagi 
Sh hab kaij g uwi Neh dapki Tuhligo
Ni ahni d Samaria t am oodham
P haschu ahgch ab nitahni g wasib Neh bash kaij nach pi sha uhwaid ch chum hems g hau pi ha wehm wo ha hekaj
Sh g Jesus hab epai kaij ab wui Ahpi apt aigo ab wo haichu nitai maptp wo smahchk mani hedai wud ch haschu i mmakiog
Hegai mani mmakiog o ab Jiosh d amjedkam ch heg wepogidas mo g shonkam shuhdagi 
Sh hab ep kaij g uwi Pt has hig masma wo wai map pi ha kuhwo
K eda sjuhk g wawhia
Aha nap baich i gewkdag mo g tshohshon Jacobbad
Heg at ia wawhiat eoid ed k ia ihehim g eaaliga ha wehm ch haichu eshoshoiga 
Sh g Jesus hab kaij Huhume o g shuhdagi mwaigi
Kup ep tonommek
T wabshaba pi hekid wo huhug hegai mani ahni mmakiog
Heg at am wo medak ch hab wo masmak mo g shonkam ch ab wo mmah g pi ha huhugedam doakag 
Sh hab kaij g uwi Ih pegih si g snihoigeid k ab i nimahki ihda shuhdagi mant pi hekid ep wo tonom k pi wo ge i waigammedad 
Sh hab kaij g Jesus Pegih k ab wo i wai g ekun 
Sh g uwi hab kaij Pi ani ha kun 
Sh hab hahawa ep kaij g Jesus Wohokam ap ahg map hab kaij map pi ha kun
Hetasp ap wai ha kuhkunkahim
K hegai map hemuch an wehm kih pi d mkun 
Tsh ab wabsh ge nen k kekiwua g uwi k hab kaij Ih dapki ge Jiosh haichu i tashogiddam
Pegih neh am g niahgid mam haschu ahgch ahpim Tutuligo hab cheche mo g Jerusalem d wai amai mat am wo e ihmad g Jiosh
Ch eda ahchim Samaria t am kihkam ia haab ihm mo hebai g tshohshon ihmahim id ab doag 
Sh hab kaij g Jesus Nt wo si shel mahgi mo ab him g tash mat wabsh chum hebai wo e ihm g emohg Jiosh pi iia wai id ab doag o am Jerusalem t am
T wabshaba g Jiosh ab i tgawulkai ahchim Tutuligo mat am gai twuhshanim wo e maskogi am ha wui g nahnko mahs hemajkam
M ahpim Samaria t am oodham pi koi am hu i si smahch g Jiosh
E at ai g tash mat g hemajkam si eihbdag amjed woho ab wo ihmad g eohg Jiosh
Bo masma hab ha elid g Jiosh mat hab masma ab wo ihmad
Do wabsh doakag g Jiosh ch pi ha honshpadag mams am hebai wo kihchud k heg wai eda wo ihmad
Pegih mt wabsh chum hebai wo ihmad ch wehs eihbdag amjed 
Sh am wabsh shai pi amichud g uwi ch hab kaij ab wui Heg ani hi wa smahch mat wo jiwia hegai mo d Jiosh si Kehsha ch hab e aaga Christ k wehs haichu wo tahgi 
Sh hab kaij g Jesus Dani ahni Jiosh si Kehsha 
Kuchd edapk i dada
D am wabsh kia wehmaj neok hegai uwi
Kuchd si has i telid k wabshaba pi has shai kaij
D ihda uwi am wabsh i dagito g ehaa k gam hu si shohtam uhpam hih kihhim wui k ash am ha ahgid k hab kaij  Oi g ab wo i hihim k wo nei hegai mo am wehs niahgid mani has i niwua
Kutp hu d i Jiosh si Kehsha  Kudki ab ha hekaj i hihi g hemajkam sneidamk g Jesus
D koi e chehm g hemajkam kuchd ab chum si ahgid g Jesus mat wo haichu huh
D wabshaba hab kaij Am o haichug g hab mahs gegosig mam ahpim pi shai mahch 
Chd hab kaij ab aai twui A nat ia heki hu hema gegos 
D hab kaij g Jesus ab twui Nigegosig o d ihda mant hab wo juh g Jiosh tatchui k wo nahto hegai chikpan mo ab nimohtoid
Neh bo e cheche mat g haesha wo i e baiha mat d wo giik i mashadk
Nt wabshaba wo emchehgi mat hemu si shohtam wo e baiha haichu
Ahni ant am ei g Jiosh haichu ahga
Kumt ahpim wo ha baiha hegam mat wo bei g pi ha huhugedam doakag
Kutt hekaj twehm wo shehgigk
Id o heg wepogidas hab cheidag mo hab chuig Hema oodham at am wo haichu ei
T d wabsh wo hemak ch am wo hih g esha  Ab g wo neid hegam mo ab hihim
Pi amt ha ahgi g Jiosh haichu ahga k wabshaba wo ha baiha hegam mat wo e doibia 
Kud wa muijj hegam kihkam ab i swohoch mo g Jesus d Jiosh si Kehsha heg hekaj mo hab kaij hegai uwi Heg o wehs niahgid mani has i niwua  D heg hekaj ab si ahgid g Jesus am wui dadak mat wo si sha hoigeid k am wo kia ha wehmajkahim heekia tash
Kuchd wa woho am ha wehmajkahim gohk tash
D muijj ab ep i swohoch ab i kaiok g ahgaj  k hab hahawa kaij idam heg wui uwi B att hahawa si hejel kah k ab swohochud k smahch moki woho d wehs hemajkam tdoibiakam id dahm jewed 
Kuchd amjed gam hu hahawa haab hihi Galilee chekshani wui  no pi hab kaij g Jesus No hu d wabsh i neida g Jiosh haichu i tashogiddam amai mo hebai d si kihj am jewed  D wabshaba muijj g hemajkam amai ab haichugkahim Jerusalem t ab ch wuhshad g tshohshon hadoibiadag ch am neid g Jesus
Kud wa am hab wua g shasig haichu
D idam si shehgig ch ab neid g Jesus matt ged hu dada
Kuchd oi wa gam hu haab hihi Cana kihhim wui mat wa am si wehpeg hab juh g si shasig haichu mat wa wabsh g shuhdagi nawaitt
D am hema jiwia g kownal pionag ab Capernaum kihhim t amjed am i kaiok mo am haichug g Jesus
Sh id alidag muhkhim
D hab kaij ihda ab wui g Jesus mat am wo hih Capernaum wui k wo doaj g alidaj
D hab wabsh kaij g Jesus ab wui Aha namt pi hedai ab hu wo i sniwohoch mt hekid wo ipki nei mant hab wo juh g si shasig haichu 
D am hab waap kaij g shas haichu Ab g si i snihoigeid k wo nioi am nikih wui mat koi wo muh g nialiga 
D hab hahawa kaij g Jesus ab wui Gamai g sap e tahtk hihm
T wo doa g maliga 
D si i ihbheiwua ihda swohochudk k gam hu hahawa hih uhpam
Sh am himad ch ab hai ha nam g epionag mash si shehgig ch hab kaij Tki wo doa g maliga  Sh am hahawa ha kakke Heekia ohla k ed at ab i apetahi 
Sh hab kaij g piongaj Do i hemako ohla tako mat jumal gei g stonjig ab ab 
Sh am ha hekaj i chegito g ohgaj mo am d wabsh i si hegai ohla mo hab ahgid g Jesus T wo doa g maliga Tsh ged hu jiwia ekih am k am si aaga ihda g ewehm kihkam ha wehm
Tsh wehsijj ab i swohoch mo g Jesus d Jiosh si Kehsha
Neh id o d i gokkokam shasig haichu mat hab juh g Jesus ia Galilee chekshani ch ed
