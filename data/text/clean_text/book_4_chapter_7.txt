
Am amsh chum smuamk g Jesus Judea chekshani ch ed
D hekaj pi am hu himimk
Kuchd an oiopo Galilee chekshani ch ed
D eda e aihim hegai piast mach ab ihm g Jiosh mo babhaijid g tees
D heg hekaj hab kaij g Jesus wepnag ab wui Pt hems gm hu wo hih iajed Judea wui
T wo nei g shasig mchikpan hegam mo wa an moidahim Judea ch ed
Pi apt wo ge ehstod hegai map hab junihim maptp wo tatchuad mat ab wo i mmai g hemajkam
Am g ha chehgid g hemajkam map hab wua g shasig haichu  Neh bad kaij noki pi koi wohochud mo d Jiosh si Kehsha
D hab kaij g Jesus ab ha wui Pi ant am hu wo emoi id wui gegosig nat pi koi e ai mant am wo si sap i nimaskogi
Mt gamai wo hihi namt pi ahpim hi wa wabsh chum hekid am wo e chehgi
Pi o am hu haichug mas heg hekaj wo semkehidad g hemajkam
K wabshaba ahni snikehid nani pi chum hekid ab ha ahgid mo am hab junihim g pi apekam  Neh bad kaij ab ha wui ch am wabsh i wih Galilee ch ed
Heg i dahm mad gam hu hihi g Jesus wepnag d am hahawa epai him k wabshaba wabsh saagi
Kuchd ahchim gam hu i oi
Sh hegam mo d hahaichu am Judea ch ed an gahg ch an kaiam mas hebai has chuig
D eda an sjuujpij neneok g hemajkam ch hab kaij Do si sap oodham 
D hai hab ep kaij Pi o ap d oodham no pi tiattogid  K wabshaba saagi an aaga no pi sha ehbid g hahaichu
Kud eda hugkam wai hih g piast
D am hih g Jesus gee cheopi wui k am i ha mashcha
D hegam hahaichu si has i elid k hab kaij S has hig masma gee haichu smahch ihda oodham mat eda pi shai e mashcha g papal hamashchama 
D hab kaij g Jesus ab ha wui Jiosh at ab nicheha mant ia wo jiwia jewed dahm
K d Jiosh mashchamadag ihda mani i ha mashcham
Tp hedai wo i tatchuad mat am hab wo juh g Jiosh tatchui wo chum smahchk mas wa woho d Jiosh amjedkam ihda mani i ha mashcham
Hegai mat wo ah g hejel emahchig at wabsh wo chum si e haschud k atp hems d schu iattomkam
Nt wabshaba ahni ab haichuchud g Jiosh ch am ahg g wohokam
Bam chum e wua mam am hab si junihim hegai chehanig mat wa g Jiosh ab mah g Moses am emwehhejed
M wabshaba pi woho hab junihim nam pi snimuamk 
D ab si neneok g hemajkam ch hab kaij P haschu ahgch hab kaij mam smmuamk
Jiawul o an uukch g mchegitoidag 
D hab kaij g Jesus ab ha wui Woho am snimuamk
Ha ant dodaj mihshmda tash ed
Kum heg hekaj snimuamk
Neh nt am wo emchehgi mam ahpim hab waap wua g chikpan mihshmda tash ed
Mosesbad atki wa an ooha mat haschu g Jiosh heki hu ab ha cheha g tshohshon mamt wo ha pahl hikuch g echechoj aaliga mat d wo i gigiik tashk ab hamahsidag amjed
Kum heg hab wua chum as hems d wo mihshmda tashk  mamt pi wo mul hegai chehanig matki g Mosesbad an ooha
Pegih mt haschu ahgk babgat mant hema sap doaj am mihshmda tash ed
Am g wo si i aamichud mamt sap wo smahchk haichu 
D haijj hab kaij g Jerusalem t am kihkam Aha no hig pi woho d ihda mam chum smuamk
K eda haschu ahgch pi hedai has ahg
K ia tjehnigid
Aha no hab elid g hahaichu mo wa woho d Jiosh si Kehsha
S has hig masma d wo hegaik mach eda smahch mo hedai d amjedkam ch hebai d kihkam
Kutsh wa eda g Jiosh si Kehsha pi hedai wo mahchk mat hebaijed ia wo jiwia 
D si skaidam hab kaij g Jesus Pegih smahch am mani hedai wud ch hebaijed him
Nt wabshaba pi wabsh hejel niwehhejed i hih
Jiosh o ab nichehani mant ia wo i wuhsh jewed dahm
Kum pi mahch g Jiosh ch hekaj pi woho nimahch
Ahni ani hi smahch ch ep smahch mo d wohokam nant pi ab amjed i hih Neh bad kaij g Jesus am ha mashchamch gee cheopi ch ed
Kumd am hahawa chum bei
T wabshaba pi koi e ai g tashgaj
D pi e nako idam
Kud mui ab i swohochud k wabsh sjuujpij hab kaij ab aai e wui Naas woho d Jiosh si Kehsha nat pi pi hedai wo shai e nako mas hab wo juh hegai hab mahs shasig haichu mo ihda hab wua 
D am hai oiopo g Palasi ch am i kah hegai mo hab e kaij k am hihim k atsh am ha ahgi g uugchu papal
Tsh hegam am ha cheha g gee cheopi nuhkuddam mat an wo bei g Jesus
D hab kaij g Jesus Pi ant shai tash ia hu wo emwehmajkahim ch gam hu hahawa uhpam wo hih heg wui mat ia i niahad
Kumt wo chum nigahgad ch wabshaba pi wo niedgid k pi wo e nako mams am wo hihi mant hebai wo haichugk 
D am wabsh i pi amich g hemajkam k hab kaij ab aai e wui A t hebai wo hih chs hab pi wo edagi 
D hai hab ep kaij Naas gam hu wo hih gool hemajkam hakihhim wui mo am haichug g twehm oodham k wo ha mashcha g gool hemajkam
A shaho d ahga mo hab kaij matt wo chum gahgad ch wabshaba pi wo edgid k pi wo tnako machs am wo hihi mat hebai wo haichugk 
D am i e ai g si oidchkam tash mo baiwechkim d si gee tash heg eda piast
D am e hemapadch g hemajkam
Kud g Jesus am si amog ch hab kaij Ab g wo i e dagito niwui k ab wo bei g wechij doakag hab masma mamt hemho wa wo ih am i tonomk
Bo chuig g Jiosh oohana mamtp hedai ab niwui wo i e dagito k heg wa wepo mamt wo edgidad g shonkam shuhdagi am eihbdag ed
T heg chum hekid ab wo daiwunid  Bo kaij g Jesus ch hab ahg matt ab wui wo i tdagito k hekaj wo bei g Hekia Sapekam Gewkdag
K eda wenog koi ab hu tmahks g Hekia Sapekam Gewkdag nat pi koi gahi wuhsh g muhkig g Jesus k koi bei g ekownaltalig
D mui hab kaij am i kaiok Ihda oodham oki d wa woho hegai Jiosh haichu i tashogiddam mach nenida 
D hai hab ep kaij Doki Jiosh si Kehsha 
D wabshaba haijj hab epai kaij Pi oki d shai hegai no pi d Galilee t am oodham
K eda an hab chuig Jiosh oohana ed matsh g Jiosh si Kehsha ab d wo tkownaligbad David amjedkamk ch ab wo amjedk g Bethlehem kihhim
Am ash d kihkam g Davidbad Bethlehem t am  D heg hekaj ab aai e wui gegokiwua g hemajkam
Haijj o chum skuhpamk
D wabshaba pi hedai shai e nako mas hab juh
D am uhpam hihi g gee cheopi nuhkuddam am ha wui g uugchu papal ch Palasi
D idam ab ha kakke ch hab kaij Shahchu amt ahgk pi an hu bei 
D hab kaij g gee cheopi nuhkuddam Pi o hekid hedai hab shai kaidam neok mo ihda 
D hab kaij hegam Palasi ab ha wui Aha nat hab waap emiattogi
Pi ach hedai ab hu swohochud ahchim Palasi o hegam mo d twanimeddam mas d Jiosh si Kehsha ihda
Idam pi haichu aamichuddam hemajkam o ab swohochud no pi pi mahch g Mosesbad chehanig
T g Jiosh skookam wo ha namkid 
D am ha wehmaj hegai mat wa am hu hebai chuhug ch ed am i chehgim g Jesus k hab chehgig Nicodemas
Id o hab waap d Palasi ch hab kaij ab ha wui  Bo chuig g tchehanig matt pi hedai ab hu wo shai haichu ha abch k hoipki am i mamche am lodaitk mas wa woho pi ap haichu hab juh 
D hab kaij idam Pegih pki ahpi ab ep si ha wehmaj idam mo ab wabsh al Galilee t amjed
Am g i hoan g Jiosh haichu ahga k wo smai mo pi hema g Jiosh haichu i tashogiddam ab hu shai Galilee t amjed 
  D amjed gam hu aai himto g hemajkam
