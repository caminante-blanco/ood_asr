
Kuchd am hihim
D ab haha wabsh hema daha g oodham ch emahsidag amjed pi nea
Kuchd ab kakke g Jesus Neh tmashchamdam doho d chuijig mo d pi neadam ihda oodham
No d hejel chuijigaj aha no d geegedgaj hachuijig 
D hab kaij g Jesus Id o pi hab d shai ahga mas d hachuijig
Heg o hekaj pi nea mat g Jiosh am wo chehgi g egewkdag ab amjed
Am att hab wo junihid g chikpanaj hegai mat ia i niahad mo idani am kia wiis g tash no pi ab him mamt hahawa pi wo e nako
Dani tonlig am emwehhejed mani ia emwehmaj 
D hab cheiok g Jesus k am siswua jewed dahm k am hab juh g bid k hekaj ab bidsh g wuhpuij hegai pi neadam  k hab ahg Am g him k ab i wakon g ewuhiosha heg eda woo mo hab e aaga Siloam K hab d ahga ihda I Ahad T wa woho am hih ihda pi neadam k am wako g ewuhiosha k am i uhpam jiwia sap haichu neidch
Hegam mo smahch ch hegam mo si neid mo wabsh haichu ha tahni ad am i neidok hab kaij Aha no pi woho d hegai mo am dahiwup ch haichu ha tahni 
D hai hab kaij mo d hegai
D hai hab ep kaij Pi o d hegai
Ho o wabsh si wepo mahs 
D hekaj hab kaij ihda mo wa pi neakahim Dani ahni 
Kumd ab ep kakke Shahpt masma nent 
D hab kaij Hegai mash d Jesus at ab bidsh g niwuhpui am jewedo siswuak k hab niahg mant wo him k wo wako g niwuhiosha am Siloam woo ch ed
Kunt am him k hab wabsh chum niwakon k ha hekaj sap haichu neid 
D hab kaij idam T hebai hih 
Kud hab hahawa kaij mo pi mahch mas hebai hih
D am wa hai bei ihda oodham mo wa pi nea am Palasi ha wui
K d tmihshmda tash mad eda g Jesus hab juh ihda
D g Palasi ab hahawa kakke mas has masma nent
D hab kaij Hegai Jesus at ab bidsh g niwuhpui am siswuak jewedo
Nt ab i wako g niwuhiosha k hahawa sap haichu neid 
D hai hab kaij hegam Palasi Neh pi o ab hu shai Jiosh amjed nat pi melchkwua g tchehanig hab juhk ihda tmihshmda tash ed 
D am aai e wui gegokiwua g hemajkam nad pi haijj hab epai kaij Pi at wo e nako g pi ap chuijkam mas hab mahs shasig haichu hab wo juh 
D heg hekaj ab ep si kakke hegam Palasi Shahp i elid hegai oodham map hab kaij mat mnench 
D hab kaij Bani elid mo d ge Jiosh haichu i tashogiddam 
D wabshaba pi wohochud idam hahaichu mas wa woho d pi neadam ch am ha waid g geegedgaj  ch mui haichu ha kakke mas d haaliga ihda ch ga hu i emahsidag amjed pi nea kch ehp mas has masma hahawa haichu neid
D hab hahawa kaij g geegedgaj mo d haaliga ch ga hu emahsidag amjed pi nea  ch wabshaba pi mahch mas has masma sap haichu neid ch ep pi mahch mas hedai doaj ch ab ha ahgid mat wo kakke no pi d gee k ch hejel am wo e ah
Hegam hahaichu ad wa am heki hu apech mat pi wo ha hiwigi mat am hu ep wo i wahp cheopi ch ed hegam mat hedam hab wo chei mo g Jesus d Jiosh si Kehsha
D heg hekaj sha ehbid g geegedgaj ch hab kaij mat ab wo kakke t hejel am wo e ah
D ab ep i wai g Palasi ihda mat bei g enendag k hab ahg Am g tahgid g wohokam mapt ab wo hehgchul g Jiosh
Smahch ach mo ihda has chehgi d pi ap chuijkam 
D hab kaij ihda mat bei g enendag Pi ani shai mahch mas d pi ap chuijkam ch wabshaba id sap smahch mani pi neakahim ch hemuch haha wabsh si snea 
D idam ab hahawa ep kakke T has mjuh k mnench 
D hab kaij M ani wa heki hu emahgid
Mt pi ab hu nikaiha
A m haschu ahgch ab ep nikakke
Aha namt ahpim hab waap ab wo i swohoch mo d Jiosh si Kehsha 
D idam ab si skehid ch hab kaij Ahpi apt ab i swohoch hegai hemajkam
Ahchim ach hi g Mosesbad ab swohochud
Smahch ach mo g Jiosh g Mosesbad ab haichu ahgid
Kuch pi shai mahch mas hebai amjed him hegai 
D hab kaij ihda M haschu ahgch pi mahch mas hebai amjed him
T eda ab i ninench
Smahch ach mo g Jiosh pi ab hu kaiham g pi ap chuijkam ch wabshaba ab ha kaiham hegam mo ab si has elid ch am hab junihim g tatchuij
Pi ach hekid shai kah mas hedai i nench hegai mo emahsidag amjed pi nea
T hi wo wa e nako hema mat hab wo juh ihda hab mahs haichu matp ab Jiosh amjed wo himad 
D ab si skookam has ahg ch hab kaij Dap wabsh si hekia pi apekam ga hui emahsidag amjed ch eda chum haichu tmashcham D amjed gam hu si i wuhshad cheopi t amjed k pi hiwigi mas am ep wo i wah
D kah g Jesus mamt i wuhshad k am i gahghim k hab kaij am i chehgiok Nap ab si hiwig g Jiosh si Kehsha 
D hab kaij ihda oodham A k hedai wud
Am g niahgid
Nt ab wo si i hiw 
D hab kaij g Jesus Dani ahni map hahawa sap nineid mant wa mnench 
D ab si i gei wui k hab kaij Ab ani si mhiwig sapekam nikownalig 
D hab hahawa kaij g Jesus Ia ant jiwia jewed dahm mant wo mahsko wua mo hedai pi nea ch hedai snea id eda Jiosh apedag 
D hai am gegok g Palasi ch si has i elid k hab kaij Nap ahchim hab ep chum tahg mach hab waap pi nenea 
D hab kaij g Jesus Pi amt ab hu wo emabch mamtp wo wohokamch mam pi nenea am Jiosh apedag ed
M wabshaba hab chum kaij mam snenea 
