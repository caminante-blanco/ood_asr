
Tsh eda am i ha shoigch g kownal Herod hegam mash ab ihm g Jesus  k ab ha chehani g eshondalig
Tsh idam an bei hegai James mo d John wehnag k mua g ispahyokaj
Kush mui si shohhoid g Tutuligo matsh hab e juh ihda
Tsh heg hekaj wabsh baich i si e gewkai g Herod k g Peter an ep bei
Kutsh eda e ai g si gee mihshmda mo eda g Tutuligo pi koa g hegai pahn mo jewajidas wewaak tash oidam
Tsh am ha cheha g Herod g eshondalig matsh wabsh wo kuh g Peter
Kumtsh am haha wo lodai am ha tahgio g hemajkam mat am wo i haasa e piast
Tsh gamai chuhdp i e chuhcha g shondal matsh giik e wehm wo nuhkud tash oidam ch schuhugam oidam
Sh wabshaba heg oidam am hahasko e hehemapad g Jesus ihmdam ch am wehhejed si e hoigeidahun
Kutsh am i e ai matsh baich i sialim wo e lodai g Peter
Tsh am i schuk
Sh am woo ch kohsh ha shahgid g gohk shondal mash am nuhkud
Kumsh gan hu si wupulshch g nohnhoij ch kakhioj g gohk e hukshchim wapainomikaj
Sh an gohk ep gegok g shondal ch am nuhkud g kukpaikud kihkijeg
Tsh am haha wabsh jiwia g anghil k am wui i kekiwua g Peter
Tsh wabsh si ton am kukpaikud ch ed
Kutsh ihda anghil ab si ugij g Peter k wuhan k hab kaij Oi g kekiwua shohtam Kutsh gam hu wa hekaj aai shul hegai e hukshchim wapainomi mamsh an hekaj wupulshch
Tsh am i kekiwua
Sh hab hahawa kaij g anghil An g swihnam i e giwuddad k ab si i wuhpud g ekaikia shuhshk Tsh wa woho hab e juh g Peter
Sh hab ep kaij g anghil Ab g wahki g elihwa k ab i nioid 
Tsh ab wahk k gam hu i oi
Kutsh am i wuwha ab amjed mash am kuhpikahim
Kush sha pi swohoma mat woho ab i wuhshad g anghil nash pi hab e ahg mo wabsh chehchk
Tsh am hihim k am i wuwha wehpeg kihjeg t ab
Kush am hema kehk g shondal ch wabshaba pi am hu shai ha neid
Kutsh am ep hihim k gam hu ep wuwha mash am kahya wui kihjeg
Kush am hema ep kehk g shondal ch hab waap pi shai ha neid
Tsh wabsh hejel ab i e kuhkpio g kihkijeg
Tsh am wai hekaj pi e haichuch g anghil
Tsh am haha wabsh si i e taht g Peter k hab kaij Neh woho atki hab e juh
Jiosh atki ab cheha g anghil mat ab niwui wo hih
Tki heg ab i niwuhshad kukpaikud amjed ch nidoibia ab amjed mat has wo i chum nijuh g niwehm oodham 
Tsh amjed am hih kihj wui hegai Mary mo d John Mark jee
Kush eda muijj am e hemapadch ch e hoigeidahun
Kutsh ab si shontpag g pualit g Peter
Tsh am hema hih g hapionag k hab chehgig Rhoda
Sh hab kaij g Peter Gam g i kuhpiok  Tsh heg am i amich mo d Peter ch ab neok k si shehgig ch gam hu uhpam meh pi ab hu i kuhpiok g pualit k ged hu ha ahgid mo g Peter ab kehk jeg ed
Sh hab kaij hegam ab wui Ptp wabsh chehch mo ab skehkadma 
Sh wabshaba am hab wabsh i kaij mo woho
Sh hab hahawa ep kaij Naas d wabsh kokoi namtsh pi wo mua 
Kush eda ab wabsh kia shontpag
Tsh ab hahawa i kuhpio g pualit k nei mo ab kehk
Tsh am ha hekaj i wah k ab ha ihm k am i ha ahgid mat has masma g Jiosh i wuhshad ab amjed g kukpaikud
Kush si has i elid mat has e juh
Tsh hab hahawa ha ah Am g wo ha ahgid hegam James mat g Jiosh ab i niwuhshad k amjed gam hu hahawa ep hasko hih
Tsh am baich i mahsi
Tsh am shai si e kudu hegam mash am nuhkud g kukpaikud
T hebai hih g Peter bash kaij
Tsh g Herod am hahawa si ha cheha mat am wo i gahghi
Tsh wabshaba pi shai mai mas hebai hih
Sh am si i ha chehani g Herod mat ab wo ha kakke hegam shondal mas has e juh
Kush pi neid ch pi mahch mas has e juh
Kush oi wa am ha chehani mat wo ha kokda
Tsh amjed gam hu hahawa hih g Herod Cesaria kihhim wui ab Judea chekshani t amjed
Tsh am hebai i cheka
Kutsh wabsh wohoi bagat g Herod ab ha wui hegam mash am kih Tyre ch Sidon t ab
Kutsh ab wui hihi matsh wo chum apech mash haschu i pi ape nash pi am chum huniop
Sh am hema d kownal kehsha ch nuhkud g kihj ch hab chehgig Blastus
Kutsh heg wehpeg ab si i snawojima k amjed am wui hihi g Herod k ab kakke mat wabsh ab wo i sha hoigeel
Tsh hema kei g tash g Herod k ab si skehg e enigadad k ab dahiwua kownal daikud ab k am si shasigam ha jehnigi g hemajkam
Kush ab si hihnk g hemajkam ch hab kaij Pi oki d shai oodham ch ab neok noki pi d ge hema jiosh  Kutsh pi ha shohbi g Herod k pi am hu has el g Jiosh
Tsh heg hekaj g anghil ab ab hab juh g mumkidag mat waptopad k muh
Kutsh g Jiosh haichu ahga i geeda
Tsh g Barnabas ch Saul gam hu uhpam hihi ab Jerusalem t amjed mat am i ui g lial
Kutsh g John Mark am i ha oi
