
Tsh gam hu hahawa hih g Paul ab Athens t amjed k am him k am jiwia Corinth kihhim t am
Sh am hema daha g Tuhligo ch hab chehgig Aquila ch ab d mahsikam Pontus t ab
K g wehmaj kihkam hab chehgig Priscilla
Idam o d ikus kihtdam
Kutsh hab wa e juh am ha tahgio matsh g gee kownal Claudius gam hu ha huhui Tutuligo ab amjed g Rome kihhim
Sh idam Aquila ch Priscilla am ahhio Corinth wui
Tsh g Paul am i ha chehgim k am ha wehm i dahiwua k am ha wehm chikpan no pi hab d waap ikus kihtdam
Kush wehs mihshmda tash am hihim Tutuligo hacheopi wui mat am wo haichu i ha tashogi ab amjed g Jesus
Kush am hai ep ha wehm e mihshmad hegam mo pi d Tutuligo ch am kah g haichu ahgaj
Kutsh am i dada g Silas ch Timothy ab Macedonia jewed t amjed
Tsh g Paul am hahawa i dagito g echikpan k heg am himch matsh am hahawa si i ha mihshmad am si smahch ch ahg ab ha wui g Tutuligo mo g Jesus d Jiosh si Kehsha mat wo tdoibia
Tsh wabshaba ab wui gegokiwua idam k am si pi ap has ahg
Tsh oi wa g Paul ab si i shahmud g ewehschuga ha wui mat wo ha chehgi mat ha dagito k hab kaij Dat wo hejel emchuijigk mamtp wo sha pi e doibia
T ahni pi ab hu haichu d wo nichuijigk
Nt iai amjed g gawul mahs hemajkam ab wo i ha mihshmad  Neh tsh iai dagito g hacheopi k ged hu hahawa ha mihshmad g hemajkam hema kih am g gawul mahs oodham
Id ash ab ihm g Jiosh ch hab chehgig Titius Justus ch an kih hugidaj an g Tutuligo hacheopi
Kutsh mui ep ab i swohoch am i kahk k am e pahl wapko
Hema ash d chum ha wanimeddam g Tutuligo ch hab chehgig Crispus ch ab i swohoch g ewehm kihkam ha wehm
Tsh am hu hebai chuhug ch ed am haichu hab e juh Paul nena ed mash kah g Jesus
Kush ab wui hab kaij Pi g am shai haichu ehbidad
Ia ani mwehmaj ch pi hedai wo shai hiwigi mas wo skookam mjuh
Pi g shai haasa ha mihshmad
Muijj o ia kih id eda kihhim mat d wo nihemajkamgak  Sh heg hekaj hemako ahidag ch eda hugkam ehp am haichugkahim ch am ha mashcham g Jiosh haichu ahga
Tsh am hahawa hema i dahiwua g kownal am Greek hemajkam hajewedga am k hab chehgig Gallio
Tsh g Tutuligo am i e hemapad k an bei g Paul k am uapa gee kih t am  k hab kaij Ihda oodham o chum ha chehani g hemajkam mat hab masma ab wo i ihmad g Jiosh mam has masma pi thiwgid 
Kutsh am haha wabsh wo i chum neo g Paul
Sh wabshaba Gallio hab ha ahg Pi oki ab wui kehk g gee kownal chehanig
T heg hekaj pi wo niapet mant ab wo emkaiha
Doki wabsh haichu ahga ab amjed g emhimdag ch ab hema i amjed g emwehm oodham
Mt heg hekaj am hejel wo i apech
Pi ant am hu wo shai i hudaw hab mahs haichu  Neh bash kaij ch gam hu si i ha wuwhas gee kih amjed
Kutsh idam an wabsh si bei hegai mash d ha wanimeddam am cheopi ch ed ch hab chehgig Sosthenes k am si gewitta gee kih bahsho
Tsh pi ab hu has shai e taht g Gallio
Sh mui tash am haichugkahim g Paul Corinth kihhim t am ha wehm hegam mash ab swohochud g Jiosh haichu ahga
Tsh amjed hab i e ah matsh gam hu uhpam wo hih Syria jewed wui
Sh eda gam hu hihhim g geeged wapalko Cenchrea kihhim t amjed
Kutsh gam hu hih g Paul
Tsh g Priscilla ch Aquila gm hu oi
Tsh koi am hu i chehchsh gee wahlko ch ed tsh g Paul hih g emoo matsh wa am hees i tash pi hih mo d hahimdag heg hekaj mat ab haichu ahad g Jiosh
Tsh am hahawa gahi i shul g gee wahlkokaj k ga hu dada Ephesus kihhim t am
Kutsh am i dadhaiwua g Priscilla ch Aquila
Tsh g Paul am hih mat am wo sha i wah Tutuligo hacheopi ed k am ha wehm haichu aaga
Sh idam ab ahgid mat am wabsh wo i wih ha wehm
Tsh wabshaba pi e nako  k ash hab wabsh ha ahg am wo i himk Matp g Jiosh d wo tatchuik nt wo wa uhpam ep jiwia Neh bash kaij ch amjed ab i chesh gee wahlko t ab
Tsh heg gam hu gahi i gei Cesaria kihhim t am
Tsh amjed gam hu hahawa hih g Paul Jerusalem wui k am i ha chehgim g ewehm wohochuddam
Am hees i tash tsh gam hu hahawa ep gahi i chesh Antiok t am
Sh am hees i haichugkahim amai ch am hahawa ep ha dagito k atsh gam hu hahawa ep hih ha oidk g Galasia ch Phrygia jejewed k am i ha gewkemhunahim g ewehm wohochuddam
Tsh am hema jiwia g Tuhligo Ephesus kihhim t am k hab chehgig Apollos ch ab d mahsikam Alexandria kihhim t ab ch si se mahch ab sneokimakam t ab ch ash si gee smahch g Jiosh oohana
Kumtsh heki hu mashcha ab amjed g Jesus
Kush si shohhoid ch am ahgahim ch si sap ha mashcham ch eda heg wai smahch John pahl wakona
Tsh am i kah hegam Priscilla ch Aquila nash pi am si ha mihshmad Tutuligo hacheopi ed
Tsh idam am i wai ekih wui k am sap ahgid mo haschu i koi smahch ab amjed g Jesus
Kutsh hab hahawa i e ah g Apollos mat am wo hih Greece jewed wui
Tsh am i wehmt hegam mash ab swohochud g skehg haich ahgaj g Jiosh ch am kih Ephesus t am k am ha oohani g ewehm wohochuddam amai Greece ch ed k ab si ha ahgid mat sap ab wo i nei g Apollos
Tsh gam hu jiwia k ab si gee i ha wehmt
Sh am hai neowin g Tutuligo
Tsh wabshaba am ha gewito am hakaichudch g mui hemajkam k am si i wohokamch heg hekaj Jiosh oohana mo g Jesus d Jiosh si Kehsha mat wo ha doibia g hemajkam
