
Tsh gam hu baich ep hih g Paul k ged hu jiwia Ephesus t am mo eda g Apollos am oimmed Corinth t am
Kush am hai kih ch ab chum swohochud g Jiosh haichu ahga
Sh g Paul ab ha kakke Namt am wa bei g gewkdag ab amjed g Hekia Sapekam Gewkdag mamt hekid ab i swohoch g Jiosh haichu ahga 
Sh hab kaij hegam Pi ach koi hebai shai kah mas am haichu d Hekia Sapekam Gewkdag 
Sh hab hahawa kaij g Paul A namt koi e pahl wapko g Jesus pahl wakonakaj 
Sh hab kaij Pi koi
Johnbad pahl wakonakaj att twapko 
Sh hab hahawa ep kaij g Paul M o wa woho mash heg am ha ahgid mat gam hu wo sohhod g pi ap echegitoi ch wabshaba am ep ha ahgid mat ab wo i swohoch hegai mat am epai wo i e maskogi
K heg d Jesus 
Tsh idam ab i swohochud k e pahl wapko ab chehchegch g Jesus
Tsh g Paul an i ha tahtamahim k ab ihmahim g Jiosh
Tsh ab si i bei g gewkdag ab amjed d Hekia Sapekam Gewkdag k am si gawul neokikaj neneok mat pi hebai mai ch am ahg g Jiosh haichu ahga
Kush am hu d i gamai gohk idam chechoj
Sh am wapke g Paul Tutuligo hacheopi ed ch am ha wehm haichu si i aaga waik mashad ab chum sap sha mahtchudamk ab amjed g Jiosh kownaltalig
Tsh wabshaba hai pi wohochud k wabsh si pi ap neneok ab amjed g Jesus himdag am ha kaichudch g hemajkam
Tsh heg hekaj am ha dagito g Paul k gam hu hih ha uuk hegam mat ab i swohoch
Sh am hema d Tyrannus ch ge mashchamakud ch id ha hiwigi
Kush heg eda g Paul am ha wehm aaga g Jiosh kownaltalig wehs tashkaj  gohk ahid ab
Tsh wehsko e kah g Jesus ahga heg eda Asia jewed
Kush g Jiosh am si i wehmaj g Paul mash am hab junihim g shasigam haichu
Sh g hemajkam chum hems ab uu g Paul haichu eniga ch hekaj ab tattam g kokodam
Kush ha dodad
Tsh g jijawul im hu hab wo i e juh ab ha amjed hegam mo an ha uukch
Sh eda an hai ep oiopo g Tutuligo ch hab chum e wua mo im hu hab i ha wua g jijawul ab ha amjed g hemajkam
Kush am hema g uhgchu pahl hab chehgig Sceva ch wewaak aalidag
Sh idam hab waap chum im hu hab i ha wua g jijawul ab ha amjed g hemajkam
Am hu hebai sh idam am hema neid g oodham mash g jiawul an uukch ch hab kaij Ab g i dagito ihda oodham ahpi jiawul
Bani si mahgid heg gewkdagkaj Jesus mo g Paul ab amjed ha mihshmad 
Sh wabshaba hab kaij g jiawul ab ha wui Smahch ani g Jesus ch ep smahch mo hedai wud hegai Paul ch wabshaba ahpim pi shai emmahch mams hedai wud  Kutsh ihda cheoj mo g jiawul an si uukch haha wabsh ha dadge k skookam ha juh
Tsh gam hu neiopa ab amjed g kihj k d wabsh i ehed
K g hawehschuga wantshas
Kutsh wehsijj kah ihda amai Ephesus t am k atsh si sehbeni k ab si has i el g tkownalig Jesus
Tsh muijj hegam matsh ab i swohoch skehg haichu ahga ab amjed g Jesus am i e hemapad k mahsko wua g pi ap echuijig am wehs ha tahgio g hemajkam
Tsh muijj hegam mash hab chum e elid mo d mamakai am uapa hegam eoohana mo an ahgas g hihoina k am ha chehgid k ha mei
Tsh eda am i kuint g hanamkig idam oohana mash am mei
Kutsh ai g hetaspo wehstmahm mihl pihsh 
Kutsh hab masma hekaj si sgewkam am i hih g haichu ahga ab amjed g Jesus k am i e gantad
Sh g hemajkam baich i sgewkam ab uukch
Tsh amjed hab i e ah g Paul matsh gam hu wo hih Macedonia ch Greece jejewed oidk k amjed gam hu haha wo hih Jerusalem wui k amjed am Rome wui wo hih
Kush eda g Timothy ch Erastus am wehmaj
Kush am ha ahgid g Paul matsh am wo hihi Macedonia wui
Tsh g Paul am wih Asia ch ed hees i tash
Kutsh iai idani am i e kudu g hemajkam ab Ephesus t ab heg hekaj Jesus himdag
Amai ash am hema kehk g gee cheopi
Kush am eda e kehshch g uwi hajioshga ch hab chehgig Artemis
Kush am hema d plahda chikpandam ch hab chehgig Demetrius
Sh id pionag g plahdakaj ha nahto g al kihki mo heg wepogidas cheopi ch mui nahto g lial ha gagdadch
Kutsh g Demetrius am i ha hemapai hegam mash hab waap mahs chikpan hab wua k am si sgewkam hab kaij ab ha wui Ninaipijju smahch am mo g stkaistalig ab him id amjed chikpan
Kum eda si neid ch ep kah ihda hab chehgi Paul mo hab kaij mo idam tjijoshga pi d shai jijosh
T hab am gawul juh g echegitoi g mui hemajkam ab i swohochudk iia Ephesus t am ch chum alo wehsko am Asia jewed oidk
Kut wo e padch g tchikpan nat pi pi ab hu hab masma wo e ihmad g Artemis mo hemuch wehsko ab si e ihm
T g cheopigaj pi ab hu wo e haichuch 
Tsh am i kah idam mat am e hemapai k atsh si babgat k si skaidam hihnk ch hab kaij B ach si has elid g tjioshga Artemis  Sh wehsko kaidag g hahihinki ch wehs ha babgach g kihkam
Tsh gohk ha ui hegam mash am wehmaj g Paul k am ha uapa chichwikud ed
Hegam mamtsh ha ui ash d Gaius ch Aristarcas
Tsh g Paul am chum swahkim ha shahgid
Tsh wabshaba g wehmaj wohochuddam pi hiwigi
Tsh hai hegam mash d hahaichu ch d naipijjuj g Paul hab waap ahgid matsh pi am hu wo hih mamt am i ha ui idam gohk
Tsh eda heg oidam am i si e gewkai g kudutadag
Sh haijj si hihnk has i kaidam
Sh hai am wa gawul haichu ep hihnk heg hekaj mash muijj pi shai mahch mas haschu ahgch ia e chehm
Tsh g Tutuligo am hema i kei mat am wo him k ab wo i kekiwua ha wehhejed k am wo ha ahgi mo pi d hachuijig g Tutuligo
Id ash hab chehgig Alexander ch am wabsh i chum ha baich i kekiwua mat am wo neo
Tsh am i nei g hemajkam mo d Tuhligo k pi ab hu shai kaiham k wabsh si hihnk e wehm am hu i gohk ohla ab hab kaijch B ach si has elid g tjioshga Artemis 
Tsh g shas haichu oohandam ha shohbi g hemajkam ash hab kaijch Ahpim kihkam
Wehsijj am smahch mo ia Ephesus t am e nuhkud g cheopigaj g si shas haichu tjioshga Artemis ch ia ep e nuhkud hegai hodaigaj mat ab dahm kahchim t amjed i gei
T pi hedai hab wo shai chei mas pi woho ihda
Kumt ab wabsh wo i e bahbgi k pi am hu haichu wabsh wo si has juh
Neh mamt i ha uapa idam oodham
T eda pi haichu shai ha ehs ab cheopi t amjed niis am hu shai pi ap has ahg g tjioshga
Neh k am dadha g hahaichu lodaita tash ch ed
Kut idam Demetrius am haab wo ha uapa matp ab haichu wo sha abchudam
K am ep e nanmek g kihkam ch haichu i aaga ch am i apechud
Kumt am wo uapa mamtp haichu ep tatchua
T hahawa pi ab hu wo tabch g kownal machs wabsh tcheggia heg hekaj mat haschu has i e juh id tashkaj
Kutt pi wo shai tnako machs wo ah mat haschu ahgk hab e juh haichu  Neh bash kaij ch ha dagito
