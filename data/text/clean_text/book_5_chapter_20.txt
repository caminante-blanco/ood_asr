
Tsh am i dodolimat haichu
Tsh g Paul am i ha hemapai g ewehm wohochuddam k am si i ha gewkemhun k am hahawa ha dagito k gam hu aigo i chesh Macedonia t am  k am heg oidk i ha gewkemhunahi muikpa ha mihshmadk
Am hees d i tash t ia jiwia Greece jewed t am  k ia haichugkahim waik mashad
T am hebai i cheka t am hahawa i chum e nako mat am aigo i chesh Syria jewed wui
Tsh wabshaba g Tutuligo am i e nako mat wo be k wo mua
T hekaj hab i e ah mat am uhpam ep wo hih Macedonia wui
Tsh hai oi g Paul mat gam hu hih
Hema o d Sopater ch ab Berea t amjed ch d alidaj g Pyrrus
K hai ep d Aristarcas ch Secundus ch ab Thessalonica t amjed
Tki hegai Gaius mo ab Derbe t amjed ch Timothy am ha oi
Tki hegam ep ha oi Tychicus ch Trophimus mo ab amjed g Asia jewed
T ia dada Philippi kihhim t am
Ni ahni Luke ia wabsh kia haichug ch am hahawa oi g Paul
T wabshaba hegam hai iajed gam hu tbaich i chehchsh Troas kihhim wui matsh am wo tnenida
T eda e ai mat g Tutuligo wuhshad g eshohshon hadoibiadag k hab pi koa hegai pahn mo jewajidas
Kutt am hahawa gahi i shul g gee wahlkokaj k am ha nam Troas t am mo d hetasp tash amjed mat hegam am i tdagito
Kuch wehsijj am haichugkahim hemako domig
Am hu hebai d i shahwai hudunk
Tt am i themapai mo an hebai uhgk g kih k am twehm tgegos matt am wo hehgigchul g Jiosh
K an mui e mehmheidch g lalampa
T g Paul am neok k shai si tash am tmihshmad natsh pi wo hih baich tash ed
Kut eda i huh g schuhugam
K an hema daha g wechij oodham wintani t an ch hab chehgig Eutycus ch atsh am i skohsim k kohsh k i gei ab wintani t amjed k ged hu gei jewedo
K eda waik e dahm kihki mat amjed ab i gei
T am hahawa hai be k am smai matki heki hu muh
T wabshaba g Paul am i huduni k an si kohm k hab kaij Pi g am wo has e tahtkkad
Do doakam  T g hajunij gam hu hahawa i bei hegai wechij oodham kihj wui si sap e tahtkch mo d doakam
Kut gam hu hahawa uhpam ep i chehchsh mo an e mihshmad k am hab juh hegai chemait hugi mat hekaj wo schegitok g Jesus muhkig
T g Paul am hahawa ep ha mihshmad k gam hu hahawa hih
K am hahawa tahgid g Paul mattsh gam hu wo nam mo am d Assos kihhim natsh pi wabsh wo i keish g wohg k am wo hih
Kutt heg hekaj gahi i shul g gee wahlkokaj k gam hu dada
T am hahawa tnam k an twehm dahiwua
Tt am ep gahi i shulig k gam hu ai g Mitylene kihhim  k amjed gam hu ai g Chios kihhim
K am baich d ep i tash tt gam hu ai g Samos kihhim
K eda e aihim mat g Tutuligo gam hu wo hihi Jerusalem wui k am hab wo juh g hehgchulida Jiosh wui mat sap i ha wehmt k am babhaijid g haeesha
K heg wui shimimk g Paul ch se hohtkid ch hekaj hab kaij matt pi am hu wo i huhud Ephesus t am
Kutt hekaj am wabsh gahi wuwha
K am baich d i tash tt gam hu dada Miletus kihhim t am
K oi wa sha neidamk g Paul hegam mo d geeged am ha shahgid g twehm wohochuddam ab Ephesus t ab
Kut ab i ha wai Miletus wui
T am i dada
K hab kaij ab ha wui 
Niwepnag smahch am mani haschu am hab i junihim am emshahgid wabsh chum hekid ga hu i amjed mant hekid ia jiwia iia Asia jewed t am
Ni ab wabsh i nishoigchud ch hebai niohog iawua am hab junihidch g Jiosh chikpan nani pi si pihk nielid emhekaj
Am o chum e nakog g niwehm oodham mat wo nimua
Ni heg hekaj ab nakog g swihnk haichu
Kum smahch mani pi haichu shai ehstohim ch wabshaba am wehs emahgid mani haschu hab elid mat d wo i emwehmtadagk
Ni am emmashcham g Jiosh haichu ahga mam am e hehemapad ch amai ep si heheejel emkihki ed
Kuni am si tasho ha ahgid g niwehm oodham ch gawul mahs hemajkam mat wo sohhod g pi ap echegitoi k ab wo i e dagito Jiosh wui k ab wo bei g tkownalig Jesus
K hemuch hab si tahhadag g niihbdag mant am wo hih Jerusalem wui
Pi ani mahch mas haschu has wo mahsk am niwehhejed amai
Id ani hi wa smahch mani heg wui am him mantp hems wo nikuhpachud k wo nishoigch no pi heki hu am i nitashogid g Hekia Sapekam Gewkdag mani hebai i jijiwhia
Pi o d shai haichu g nidoakag manis wo si shuwidad hejel niwehhejed
Heg ani wai hab sjunimk mant wo nahto hegai mo g tkownalig Jesus ab nichehani mant am hab wo juh
K d ihda mant am wo i ahgahi g Jiosh hemajimatalig
Neh pi amtki hekid ep wo shai ninei
Ni heg hekaj semahgidamk mani wa wehs haichu emahgid ab amjed g Jiosh kownaltalig
K pi d nichuijig mamtp hema i pi wo e doibia
Wehs ant emahgi hegai mo haschu g Jiosh am hab elid k pi haschu shai ehsto ab emamjed
Ab g hejel wo e nuhkudad ch ep wo ha nuhkudad g ewehm wohochuddam
Hegam o g Hekia Sapekam Gewkdag emnuhkudachud hab masma mamt wo hai ha nuhkudach g kahwal eshoshoiga
Kumt wo schegitok mat g tkownalig Jesus ehed e iawua mat am ha wehhejed e muhkid k ha doibia
Ab at hai wo i wahp emshahgid mat hab masma wo sta ehbidamak am emwehhejed mo g shehe am ha wehhejed g kahwal k wo chum semuim
Kut am hai wo i e maskogi g chechoj emshahgid k wo haichu chum emiattogi ahpim wohochuddam mat hab masma hai im hu gawul wo i emwanim
Neh mt wo si e nuhkudad ch wo schegitokad mani emmashcham wehsijj waik ahid ab ch g niohog iawua schuhugam oidam ch tash oidam nani pi pihk nielid emhekaj
Pegih neh ab ant wa emahgi ab amjed g Jiosh hoigeidadag k am haha wo emdagito Jiosh nohnhoi ed
T g Jiosh wo wa emnuhkudad ch ab wo i gewkai g emwohochudadag k wo emmah hegai si skehg haichu mo ab ha makiog g ehemajkamga
Pi ani hekid hedai halialigakaj o g wehschuga shai pihk nielid
Ni wabsh g hejel ninohnhoikaj am hab junihim g chikpan ch hekaj nidagioid ch ep ha dagioid g niwehm chikpandam
Ni hab wa masma am emchehgid mamt wo i ha wehmt hegam mo pi e amichud
Tkownalig Jesus o hab kaij T wo semhehgigch hegai mat ab wo haichu emmah
Mt wabshaba baich wo i shehgigk mamt ab wo haichu ha mah Kumt id wo schegitok mo has i kaij 
I am i haasa neo g Paul k am hahawa wehs ha wehm tohtonwua idam k am e hoigeidahu
K wehsijj si shoani ch an si kokme no pi si pihk e elid hekaj ch hab ahg Jiosh at wo wa mwehmajk  K si pi ap e tahtk wahm mat am i chegito mo hab kaij mat pi dahm ep wo nei
T am hahawa wehsijj hihi mo am daha g gee wahlko
