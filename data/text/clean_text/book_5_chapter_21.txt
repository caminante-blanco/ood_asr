
Kutt am hahawa si wehs i ha hoigeel g twepnag k am ha dagito k am wabsh si shel gahi i shul g gee wahlkokaj k ga hu dada Cos kihhim t ab
Am baich d i tash tt ga hu ai g Rhodes kihhim k amjed ga hu aigo i dada Patara kihhim t ab
Neh k am hema daha g gee wahlko matsh gam hu wo hih Phenicia jewed wui
Kutt heg ab an ha hekaj i chehchsh k gm hu oi
Tsh ab wo i e huhuds g wahlko mohtoi Tyre kihhim t am
Kutt am bihbij hugidaj an g Cyprus jewed k am dada amai Tyre t am
K am hai kih g twehm wohochuddam
Kutt ha chehg k am ha wehm dadha hemako domig ab
T am i ha tashogi g Hekia Sapekam Gewkdag matsh am haichu has wo e juh tahgio g Paul
Kum hab chum ahg mat pi am hu wo hih Jerusalem wui
T wabshaba am i e ai matt wo hihi
Tt gam hu hihi
T wehsijj gam hu toi ha wehm g ewehm kihkam ch eaaliga matt gm hu wo i wuwha ab kihhim t amjed
Tt wehsijj am i tohtonwua ge shuhdagi bahsho k am thoigeidahun  k ab hahawa aai tahgid mat wo twehmajk g Jiosh
Tt ahchim gan hu hahawa i chehchsh gee wahlko ch ed
T hegam gm hu epai hihi uhpam
Kutt gam hu hahawa ep gahi i shul g gee wahlkokaj Ptolemais kihhim wui
K am hai kih g twehm wohochuddam
Ch am ha wehmajkahim hemako tash ab
Am baich d i tash tt ga hu dada Cesaria kihhim t ab
Kuki am kih hegai Philip mo hema d hegam wewaak chechoj matsh wa am e chuhcha matsh am wo i ha wehmt g Jesus chuhchai Jerusalem t ab
Kutt am hihi kihj wui
T am i twahpki
Kuch am wehmajkahim heekia i tash
Ihda Philip o giik uuwi aalidag
K idam pi ha kuhkun ch am ahgahim hegai mo haschu g Jiosh am ha tashogid
Kut ab Judea t amjed heg ab jiwia Jiosh haichu i tashogiddam mo hab chehgig Agabus
Ch am tmihshmad
T heg an bei g Paul giwud k an hekaj wuh g ekakhio ch enohnhoi ch hab kaij Bamtsh masma hab wo mjuh maptp am wo hih Jerusalem wui
Twehm oodham atsh an wo si mwud k ab wo mdagito gawul mahs hemajkam ha wui
Id o am nitashogid g Hekia Sapekam Gewkdag 
Kutt am i kah ihda k ab chum si i ahgid g Paul mat pi am hu wo hih Jerusalem wui
K wabshaba hab wabsh kaij Pi g am wo shoanid
Pi am ap nitahtchud
Ninahtokch ani mamtp wo niwulsh o chum hems wo nimua g tkownalig Jesus wehhejed 
Kutt pi shai tnako machs wo shohbi k am wabsh i dagito k hab kaij Pegih id ach wai tatchua mat g Jiosh haichu apechuda am hab wo e juh 
Kuch am ep haichug hees i tash ch am hahawa i tnakog k gam hu hihi Jerusalem wui
T am hai toi Jerusalem wui k am i tui heg kih wui matt am wehmaj wo dadhaiwua
Id o hab chehgig Mason ch ab d si kihkam Cyprus jewed t ab ch ash heki hu wai swohochud mo g Jesus d Jiosh si Kehsha
T si sap i e taht g twehm wohochuddam ab i tneidok
Idam hauhgchuga ash d James
Kutt heg chehgio am wehmaj g Paul
K am wehsijj dadha hegam mo d geeged
T g Paul ab wehs i ha hoigeid k am hahawa si sap ha ahgid wehs haichu mat g Jiosh skehg am hab juh am gahi wuhshanim am ha shahgid g gawul mahs hemajkam
T am i kaiok ab si ihm g Jiosh k wabshaba hab kaij ab Paul wui Neh twehnag smahch ap mat mui mihl twehm oodham ab i swohoch g Jiosh haichu ahga k ab ihm g tkownalig Jesus k eda ab wabsh kia si has elid g heki hu tchehanig
Idam o kah mapsh ahpi ha mashcham hegam twehm oodham mo an aai kih nahnko mahs hemajkam ha shahgid mat wo sohhod g tchehanig k pi an hu wo ha ooha an ha pahl hikuchk g eaaliga
Do wabsh si shel mat wo kah mapt ia jiwia
Pegih k hab chum mahs  mapt am hab wo e juh matt has wo i mah
M o hai d chechoj ch d giik mat hees pi hih g emoo nat pi ab haichu ahad g Jiosh
Pt am wo ha oid k am ha wehm wo e dagito Jiosh wui gee cheopi t am
Am apt ha wehhejed wo namkid mat haschu wo i chum ha namkid heg hekaj
Kumt am haha wo hih g emoo
Pt hab masma wo ha chehgi g twehm oodham map am hab junihim g thimdag
T heg amjed wo smahchk mo pi woho hegai mam haschu ab mabchud
P am wa smahch matt haschu am ha oohani hegam gawul mahs hemajkam mat ab i swohoch g Jiosh haichu ahga
Bo chuig g toohana mat hegam pi wo koad g ehed ch hegai mo pi gam hu e iawua g ehed e mumajch kch hegai mo ab e toid hegai mo haschu hab chum e elid mo d jiosh
Kut wo si e nuhkud hab masma mat hegai wai si ehohnig o g si ekun wehm wo kihk 
K wa woho am baich d i tash
T g Paul am i ha ui hegam chechoj k am ha wehm i e dagito Jiosh wui k am hahawa i wah gee cheopi ch ed k am ha ahgid mat d wo wewaak tashk t wo kuhgit hegai mat ab ahad
T am hab wo e juh hegai mat am hahawa haichu wo iagchul Jiosh wui
K am i e aihim mat wo kuhgit hegai wewaak tash
T am hih g Paul k am i wah gee cheopi ch ed
Kutsh hai am chehg k an bei hegam Tutuligo mo ab Asia jewed t amjed
K eda mui an oiopo g hemajkam
Kutsh am si i ha kudut  k ash si hihnk ch hab kaij Thajuni ia g wo i twehmt
Ihda oodham o an wehsko si has ahg g thimdag ch tchehanig ch ihda gee cheopi
Pi o d haapedag g gawul mahs hemajkam mas ia hu wo i wahp
Kutki eda ihda hai i ha wahpkid k hab uamhu g gee cheopi  Bash kaij nash pi am hu hebai neid g Paul hema wehm g gawul mahs oodham ch hab e ahg mat am i wahki
Hegai mo wa am wehmaj o hab chehgig Trophimus ch ab Ephesus t ab d kihkam
T am wabsh wehsko chehmo g pi haapedag amai kihhim t am
T ab aaijed i wohp g hemajkam k an wabsh si bei g Paul k gam hu i chewaim ab amjed g gee cheopi
T ab ha hekaj si e kuhkp g gee cheopi kihkijeg
K idam sbabgam hemajkam chum muma g Paul
Kumtsh am ahgi g shondal hageejig mash am ge e cheggia
T ab ha hekaj daiwush mui ha wehm g eshondalig k hai ehp g hageegeejig k ged hu woi mat am e hemapai g hemajkam
T hegam am ha hekaj wabsh si haasa cheggia g Paul am i ha neidk
T g shondal am him k an bei g Paul
T g hageejig hab ha ah mat an wo si wuh g gohk e hukshchim wainomikaj
Kut hab juh
T ab hahawa ha kakke g hemajkam Doho wud ihda oodham ch haschu has juh 
K hai g hemajkam am hu has i ahg
K haijj ehp am wa gawul ep ahg
T am wabsh i ge nahnko e juh g haichu haahga
Kut pi shai amich ihda shondal hageejig mat haschu has e juh k heg hekaj am wabsh ha ahgid g eshondalig mat ged hu wo kuh g Paul
T an i bei mo an cheshajkudag
T wabshaba wabsh e nondagch g hemajkam k an chum sbehimk ch si hihnk ch hab kaij Muawo
Muawo T heg hekaj wabsh uhgk i ul g shondal mat pi wo e muhkid
T am haha wabsh i chum wahki g Paul ekolhai ed
K hab kaij g Greek haneokikaj ab wui g shondal hageejig M ani haichu chum smahgidamk 
K heg hab kaij A kupki neok g Greek haneokikaj
Ps hemsi d hegai Egypt t am oodham mat wa am hu hebai ia i chum shonwuich g cheggiadag
T wa am i wehmt g giik mihl chechoj ch ua g cheggiakud am tohono jewed oidk 
K hab kaij g Paul Pi ani d hegai
Dani Tuhligo ch ab d mahsikam Tarsus kihhim t ab am Cilicia jewed ch ed ch ab uukch g nishel ab amjed g si shas haichu kihhim
Pt ab wo si i snihoigeid k wo nihiwigi mant am wo neo ha wui g hemajkam 
T wa woho am hiwigi g shondal hageejig
T an i kekiwua mo an cheshajkudag ab ha baich g hemajkam k am neo g hejel eneokikaj k hab kaij 
