
K am d i hetasp tash t am hih hegai si uhgchu pahl mo hab chehgig Ananias
T g Tutuligo hageegedga am hai oi
T heg ep ha oi mo d chehanig ab schu amichuddam ch hab chehgig Tertullus
T wehs idam am i dada kownal wui k am gagda g Paul
T am wai g Paul
T ihda schu amichuddam am hahawa i ahgahi hegai mam haschu ab abchud g Paul hab kaijch 
Uhgchu kownal Felix si ap se mahch ch twanimed ch mui haichu am hab junihim mo d tapedag iia tjewedga ed
Kuch heg hekaj sdodolim kihdag  ch si sap ttahtk chum hekid ch wabsh chum hebai ch ab si smhoigeelid
Kuni hi wa chum pi hohhoid mant tash an wo muukch ch hekaj ab si i mtahni mapt ab wo si sthoigeelid k am hees wo i kaiha ihda al shopol haichu tahga
Am att cheh ihda oodham
Kuki wa wehsko shai si ha kudut g twehm oodham ch am i ha chuamun mat wo cheggia g kownal ch pi apko ha wanimed mat ab wo i hema swohoch mo pi d wohokam ch ab Nazareth t amjed
Kutt am cheh mat ep chum uamhu g gee cheopi ab Jerusalem t ab
Kutt hekaj an bei matt wo lodai g tchehanigkaj
T wabshaba g shondal hageejig Lysias am i wahk k si sbagam am twohppoid  k ha cheha mat ia haab wo i e bei mwui
Kutsh hegam mo ab haichu abchud ab mwui wo gagda
Pt hems ab wo haichu kakke ihda oodham k wo smai ab amjed wehs haichu mach haschu ab i abchud  Neh bo kaij
T wehsijj am wohokamch hegam Tutuligo mat am e nam
T ab i ai g Paul
T g kownal ab ahgi mat am wo neo
K hab kaij 
Tash ap ia d kownal ch ha lodait g twehm oodham
Ni heg hekaj si sap nitahtk mant am wo hejel niwehhejed neo mtahgio
M apt wo i hoan k wo wohokamch mo pi woho g haichu haahga idam
Do wabsh i gamai gohk tash mant am hih Jerusalem wui hab ahgk mant ab wo ihm g Jiosh
Kunt pi woho shai hedai kamo am gee cheopi ch ed k pi woho shai am ha kudu g hemajkam amai o hebai i am Jerusalem ch ed
Pi at wo shai e nako mas wo wohokamch hegai mo haschu ab i niabchud no pi pi woho
M o hi wa woho mani ab ihm g Jiosh am oidch ihda himdag mo idam hab elid mo pi d wohokam
K eda d wai Jiosh mani ab ihm ch d haJioshga g tshohshon
Kuni wehs ab swohog elid g tchehanig ch hegai mat g kekelibad Jiosh haichu i tashogiddam an ooha
Niwehm oodham o swohochud mat g Jiosh ab wo i ha wuwhas g koi muhkig t amjed k ab wo i ha gawulkai g sapekam k gam hu wo i ha gawulkai g pi apekam
Ni ahni hab waap swohochud ihda  ch hekaj chum hekid am si ninakog mant am hab wo wai junihid g sapekam ch hab pi wo shai haichukaj si niel am tahgio g Jiosh ch am ha tahgio g hemajkam
Tash ani gam hu oimmed am ha oidk g gawul mahs hemajkam ch pi ab hu haichug Jerusalem t ab
T hegam gawul mahs hemajkam ab i toahi g lial k am ninuhkudach mant am wo i ha ui g niwehm oodham ab Jerusalem t ab
Nt heg ab ha mah am jiwiak k am hahawa i nidagito Jiosh wui k ab ihm ch am hab wua g iagchulida gee cheopi ch ed
K pi shai mui niwehmaj
Kuni pi d shai ahni manis am i shonwua g kudutadag
K wabshaba d hegam mat am nichehg k am i shonwua g kudutadag k d niwehm oodham ch ab dada Asia jewed t amjed
T ia wo chum uapa mwui hegai mo haschu ab niabchud k wabshaba pi ia hu dada
T idam m ia gegok am wo chum ah matp woho cheh g pi ap chuijig ab niab mant wa am i kekiwua ha wui g e jehnigiddam
Ahni ant wo emahgi mani wa hab kaij Ia am nilodait id i tashkaj heg hekaj mani ab swohochud mat g koi uhpam wo i wuwha ab muhkig amjed Naas id pi hohhoid Neh bo kaij g Paul
Felix o si sap smahch ihda Jesus himdag
Kut am i haasa neo g Paul
T g Felix am i kuhgi g haichu kaihama hab kaijch M ant wo wa i apch ihda mat hekid wo i jiwia g Lysias ab Jerusalem t amjed  Neh bo kaij ch am hahawa cheha g shondal hageejig mat am wabsh wo i uukchid g Paul ch wabshaba hi wo wa hiwgidad matp hems am wo neidad g naipijjuj ch am wo haichukaj i wehmtad
K g felix wehm kihkam d Tuhligo ch hab chehgig Drusilla
Sh idam ab skaimk g Paul
Tsh g Felix am ha cheha mamt am wo i wahki g Paul
Sh heg am ha ahgid am jiwiak mamt ab wo i chum swohoch g Jesus Christ
Sh am hugkam wabsh sap kaiham idam
Sh am hahawa i ha ahgidahim mat am wo i e dagito sapekam wui k pi am hu hab wo junihid g pi apekam no pi e aihim mat g Jiosh gam hu wo i ha gawulkai g pi apekam hemajkam
Tsh g Felix si sehbenid k hab kaij Oi g gam hu hihm
M ant wo wa ep i mwai mat hekid am wo sniapek  K eda hab chum emahg mat g Paul wo hai namkid g lial mat wo dagito ch heg hekaj muikko ab i wappaid mat am wo wehmaj neo
Kut am i e baiwich g gohk ahidag
T am hema ep dahiwua g kownal Felix kehkud ed k hab chehgig Porcius Festus
T wa eda g Felix pi shai dagito g Paul no pi si tatchua mat si sap ab wo i nei g Tutuligo
