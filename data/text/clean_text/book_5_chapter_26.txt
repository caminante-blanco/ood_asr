
K hab kaij g Agrippa ab wui g Paul B ant mmah g apedag mapt am hejel e wehhejed wo neo T ab ha baich i kekiwua g Paul k am e wehhejed neok  k hab kaij 
Agrippa map d kownal ahpi ap smahch g thimdag ch haichu pi tapedag ahchim Tutuligo
Ni heg hekaj si sap nitahtk mant ab mwui wo neo id i tashkaj ab amjed hegai mo haschu ab chum niabchud g niwehm oodham
Kuni ab i mkakke mapt ab wo si i nikaiham k ab wabsh wo i nibahbgi
Smahch o g niwehm oodham mani has i masma ga hu i amjed mani d wabsh kia si ali nani pi wa eda am wabsh i kih nijewedga ed ab Jerusalem t ab
Dani Palasi wohochuddam
K g niwehm oodham smahch mani am si sgewkam oid g thimdag
Ia ani kehk ch wo nilodai nani pi ab swohochud mat g Jiosh woho hab wo juh hegai mat haschu am ha ahgi g tshohshonbad
Bo ha ahg mat uhpam wo i ha wuwhas g koi ab muhkig t amjed
Id o chum swohochud g niwehm oodham ch eda snilodaitamk nani pi swohochud mat hab i juh
Bani wa wa elid mant am wo si i ninakog k wo shohbi g himdaj hegai Jesus mo ab Nazareth t amjed
Ni wa wa woho am hab chum nijunihim amai Jerusalem t am
T wa g uugchu papal ab i nimah g niapedag
Kunid mui ha kuh hegam mo ab swohochud hegai himdag k ha wehm apech g e jehnigiddam mamt wo ha kokda
Kunt wa muikko am apech mamt wo ha shoigch an i aai hachechopi ed k am chum ha chehani mat hab wo chei mo pi ape hegai Jesus
Kunid wa shai si sha kehid ch am i ninako mant am i wah gawul jewed kihhim ch ed mant wo ha shoigch amai
Kunid wa ab si ha tai g uugchu papal g niapedag k am hih Damascus wui heg wa si hekaj mant wo ha kuh hegam mo swohochud mo hegai Jesus d Jiosh si Kehsha
Pegih neh ahpi si shas haichu am achd hihim wohg ch ed am hu i dahm juhk
Kud am hab e juh mat am baich i smahs ton mo g tash tonlig an twehgaj
Kutt wehsijj i shul am jewedo
Kunid ahni kah mad ab hema neok niwui g nineokikaj ch hab kaij Saul swohom ap hig chum nishoigchud ch wabshaba hejel skookam has e wua 
Kunid si has elid ch hab kaij Dohp wud ch ab neok 
Kud hab hahawa ep kaij Dani ahni Jesus map ha shoigchud hegam mo ab si niihm
Ab g i wamig k kekiwua
Ia ant i nichehgi mwui mant am wo i mkei mapt d wo nipionagk
Kupt am wo ha ahgi g hemajkam ihda map neid ch kah
Kunt am haichu ep wo mchehgi imhab i baich
Pt heg am ep wo ha ahgi
Nt wo mdoibia ab ha amjed g mwehm oodham
Kupt am wo ahgahid g haichu niahga am ha wui g gawul mahs hemajkam
Nt am ep wo mnuhkud k wo mdoibia ab ha amjed
Kupt am wo i ha tashogi mo pi am hu nitatchui oidch hab e junihim ch am wabsh jiawul tatchui oidch hab e junihim
T ab wo mkaiham k ab wo i e dagito niwui
Nt hekaj gam hu hab wo i juh g pi ap hachuijig k hab wo ha juh mat d wo nihemajkamgak Neh bo kaij g Jesus ab niwui
Pegih neh Agrippa map d kownal bad wa masma am i e chehgi niwui hegai mo d si gee kownal am wehs haichu dahm k hab wa masma nicheha
Kunt ahni ab wohog elid  k am ha hekaj i ahgahi Damascus t am g haichu ahgaj k amjed am ahgahi Jerusalem t am ch wehsko Judea chekshani ch ed
K am hahawa nitashogid g Jiosh mant am ha wui wo hih g nahnko mahs hemajkam
Ni am muikpa ha ahgidahim mat gam hu wo sohhod g pi ap echegitoi k ab wo i e nohnogi Jiosh wui k amjed hab wo junihid g sapekam
Neh k d ihda mad heg hekaj an nibei g niwehm oodham am gee cheopi ch ed k chum alo nimua
K wabshaba iai himdam g Jiosh am niwehmaj ch ninuhkud
Ni heg hekaj ia kehk ch am si tasho emahgid ahpim mam d shas hahaichu mani haschu am ep ha ahgid g shoig hemajkam
K ihda haichu niahga d wai hegai mo haschu g Mosesbad ch hegam kekelibad Jiosh haichu i tashogiddam am heki hu ahgahim mat am hab wo e juh
Sh idam am ahg matsh wa g Jiosh si Kehsha wo e shoigchud k wo e muhkid k uhpam wo i wuhsh ab muhkig t amjed k id hekaj wo kuhpio g doibiadag am ha wehhejed g Tutuligo ch nahnko mahs hemajkam 
Neh bo wa masma hejel e wehhejed neok g Paul
K g Festus ab si skaidam hab kaij Ahpi aptki wabsh e lohgoch Paul
Haichu mmahchig atki wabsh mlohgoch 
K hab kaij g Paul Pi ant shai nilohgoch si shas haichu Festus
Hegai mani haschu hab ahg d si wohokam  ch am wabsh si tasho hab e junihim tshahgid
K g Agrippa wehs smahch
Agrippa map d kownal m ap wa sha wohochud g Jiosh haichu i tashogiddam 
K hab kaij g Agrippa ab wui g Paul Nap hab elid mapt ha hekaj wabsh spehegi wo i ninodagi id wui Jesus himdag 
K g Paul hab kaij Chum anis ha hekaj o gam hu baich
K wabshaba g nihoigeidahuna am Jiosh wui d ihda mamt wehsijj ahpim mam am nikaiham id tashkaj hems ab wo swohochud k hab wo chuigk mani ahni ch wabsh hi wo wa pi e wupulshch g e hukshchim wainomikaj 
T am hahawa wehs i gegokiwua  k ab aai e wui hab kaij am hihimadch Pi atki haichu has shai juh ihda oodham mat hekaj wo e muhkid o mas wo e kuhpach 
K hab kaij g Agrippa ab wui g Festus T wo wa chum e dagito ihda mat hems pi ab hu wo e ah mat ab wo i gei si gee kownal wui 
