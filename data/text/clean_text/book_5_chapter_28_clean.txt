
Kuki am hai d oodham ch si sap i e taht k ab i tneid k si stnawojima
Kutt smai mash ihda al jewed d Malta
K eda juhk ch shehpid
Kutki am ge tnahj
T g Paul am hai kua mat am wo si i mehmed g nahda k am toa mei ch ed
T g kooi ab hema si i daiwush tonidk k an kiish nowij an
T g kihkam am i nei ihda kooi mo an kiishch g Paul k hab kaij ab aai e wui Id oki d ha muakam ch hi wa chum pi e muhkid am shuhdagi ch ed
Kuki am hab wa mahs matki hemho wa wo e muhkid k ab wo bei g skook enamkidadag  K wabshaba g Paul am si e nowigid ch gam hu wua g kooi mei ch ed k pi shai kookam e juh
K idam kihkam am chum neid mat wo i tosko o wabsh chum hekid wo muhk k i gei
T wabshaba gam hu wabsh i mehko
T oi wa pi haichu has shai juh g Paul
T am hahawa gawul ep i e ah k hab kaij moki d jiosh
Hageejig idam hemajkam o hab chehgig Publius ch am wai mia oidag
Kuch am wehmaj dadkkahim waik tash nat pi si sap ab i tnei
Kuki g ohgaj wook ch mumku g stonjigkaj ch wakuidagkaj
T g Paul am i wah mo am woo k an tahtam k am i tai g Jiosh mat wo doaj
T wa woho hab e juh mat doaj
T am i nei ihda g hemajkam
T am hahawa mui ep dada g kokodam k e dodaj
T hekaj ab si has i telid k shai mui haichu tmah
Am hu i hebai mat am i e ai matt wo hihi t ab ep i tmah hegai matt haschu wo i tatchuad am gahi ep i shuligk
T eda hema wuhshad g shehpiched g gee wahlko ch hab e aaga Kukadi Jijosh ch ab Alexandria t amjed
Am d i waik mashad tt heg ab gam hu gahi i shul juhpin tahgio wui  k ga hu dada mo am d Syracuse kihhim
Am d i waik tash  tt gam hu gahi ep i shul juhpin tahgio wui k ga hu dada mo am d Regium kihhim
Am baich d i tash t ab i meh g hewel wakolim tahgio amjed
Tt hekaj shohtam gam hu dada mo d i gohk tash mash am d Putoli kihhim am gahi i shuligk
Kuki am hai kih g twehm wohochuddam ch ab si tahgid mattsh am wo ha wehmajkahim hemako domig ab
Kutt wa woho hab tjuh k gam hu hahawa hihi Rome wui
Kutsh wa heki hu am kah hegam twehm wohochuddam ab Rome t ab mattsh am wo dada k atki mehk ab i hihi mat wo thoigeel
Kut hai idam am tnam mo am d Waik Gegosidakud
T hai am ep tnam mo am d Appius Nolawtakud
Kut ab i ha nei g Paul k ab ihm g Jiosh k ab si e gewkai
Kutt am dada Rome t am
Kumt wabsh hiwigi g Paul mat wabsh hejelko wo i chiwia
K g shondal am hi wa nuhkud
Mui o am kih g Tutuligo
K am d i waik tash
T g Paul am i ha wai g hageegedga ekih wui
T am i e nam
K hab kaij ab ha wui 
Nihajuni am amt nilihsoch Jerusalem t am k ab i nidagito Rome chehanig wui
K eda hab wa chum mahs mant pi has chui ab ha wui thajuni o g thimdag
T hegam Rome t ab hahaichu ab haichu nikakke k chum snidagitoimk nat pi pi haichu shai cheh manis heg hekaj wo nimuhkid
T wabshaba g twehm oodham ab wui gegokiwua ihda
Kunt hekaj hab i niah mantki hemho wa ab wo i gei si gee kownal wui mo hi wa chum pi am hu haichu d hegai manis ab wo ha abch g twehm oodham
Ab ani hiwig hegai Jiosh si Kehsha mach wehsijj nenida ahchim Tutuligo
Ni hab elid mo hema d hegai ch heki hu am i wuhsh
K eda muijj g twehm oodham pi wohochud mo d hegai ch hab snikehid
Nt heg hekaj ab i emwai mant emwehm wo aagad 
K hab kaij ab wui Pi at ab hu hedai shai toohani hegam geeged oodham ab Judea t ab ab mamjed
T pi hedai ia hu shai jiwia g thajuni ab amjed mas am hu i pi ap has mahg
K eda wehsko g hemajkam mui pi ap has ahg ihda himdag mapsh ahpi swohochud
Kuch skaimk maps has wo chei ab amjed  Neh bo kaij
T am hahawa aaga k kei g tash mat wo e jehnigi
T am him k am i e ai g tash
T mui am dada amai mo am daha g Paul k am i e jehnigi ge tash oidam k gam hu si huduni
K g Paul am i ha tashogid g Jiosh kownaltalig ch am si sgewkam ha jehnigid mo g Jesus d hegai si Kehshaj g Jiosh mat wa ab amjed an ooha g Mosesbad ch hegam kekelibad Jiosh haichu i tashogiddam
T hai ab i swohoch ab kaiok
T wabshaba haijj pi shai wohoch
T am i pi shai e apet k hab e juh mat wo aai hihi
T hekaj id hab ep chei g Paul Do si wohokam mash wa has i kaij g Jiosh ab emamjed ab Isaiabad wui
K an hab chuig Isaiabad oohana ed 
Am g hihm k am hab chehi ha wui idam hemajkam 
Mt wo kah g haichu niahga ch wo neidad mani haschu skehg hab emjunid ch wabshaba pi wo amich mani d ahni ch hab wua haichu
Emchegitoidag at i e mehkod ab niamjed
Kum pi chechkaidag ch pi ab hu niwui i e nohnogidamk mant wo i kegch g pi ap emchegitoidag ch pi ap haichu hab emjuni
Neh bo masma an oohadag mo id hab kaij g Jiosh
Pegih mtki pi ab hu wo kaiha g Jiosh haichu ahga mat wo emdoibia
T g Jiosh heg hekaj ab wo ha mah g gawul mahs hemajkam ihda doibiadag ahga mo ab chum semmahkimk
T hegam ab hi wo kaiha  T am i haasa hab chei ihda g Paul
T gam hu aai hihi hegam mo ab kah si e neowinahimch 
K am kihkahim g Paul gohk ahid ab hema kih ed mo namkid ch am kih
K g hemajkam am chechga
K g Paul si sap e tahtk ch ab ha neid ch am wabsh si smahchim haichu ha ahgid ab amjed g Jiosh kownaltalig ch ha mashcham ab amjed g tkownalig Jesus Christ
K pi hedai shai shohbid
