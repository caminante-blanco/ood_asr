
Kush hab kaij g uhgchu pahl ab wui g Steven No am wa woho map hab junihim hegai mo haschu ab mabchud 
Kush hab kaij g Steven 
Nigeegedga ch nihajuni ab g wo si i nikaiham
An o oohadag matsh g Jiosh ab wui e chehgi g tshohshonbad Abraham
Kush eda am wabsh kia kih Mesopotamia jewed ch ed
Sh hab kaij g Jiosh ab wui 
Ia g wo ha dagito g ehajuni ch ejewedga k ab wo hihi heg wui jewed mant am wo mchehgi
Tsh wa woho am dagito g Mesopotamia jewed mash am kih g Caldea hemajkam k am chihpia Haran kihhim wui
Kutsh am i muh g Abrahambad ohgbad
Tsh ab hahawa ep cheha g Jiosh mat ia wo chihpia Canaan jewed wui
Kutsh ia i chiwia mach hemuch ia kih
Tsh eda koi ab hu hees shai mah ihda jewed k wabshaba am hi wa ahgid mat wo mah
T d wo haenigak g amjedkamaj mat heekiajj ab wo i oi
Kush eda pi koi ha aaliga g Abrahambad mash eda hab ahg g Jiosh
Kush hab kaij g Jiosh ab wui 
M at hu wabsh heb hu jewed ch ed wo kihk g mamjedkam ch d wabsh wo hapionagk
Kumt wo ha shoigch giik siant aahid ab
Nt wabshaba wo ha kastigal hegam hemajkam mat an wo ha uukchid
T ab haha wo i wuwha heg amjed jewed k ab wo si has i nielid k wo niihm iia
Neh bash kaij g Jiosh  ch ab mah g Abrahambad hegai himdag mat am wa has masma wo ha ooha an ha hikuchk g chechoj eaaliga
Tsh hab masma wo smahchk mash hab waap d hawuikam hegai matsh g Jiosh am ahgi g Abrahambad
Tsh wa woho hab e juh g Abrahambad k an pahl hikuch g ealidag Isaacbad mo d i gigiik tash amjed mat mahsi
Tsh g Isaacbad hab waap juh g ealidag Jacobbad
Tsh g Jacobbad hab waap ha juh hegam gamai gohk eaalidag mach ab d ha amjedkam
Tsh idam wa shehgam g ewehnag Josephbad k ab hai ha wui gagda mat d wo ha neholigak am Egypt jewed ch ed
Sh wabshaba g Jiosh am nuhkud  ch ab sap i wuhshad wehs haichu shoigdaj amjed k ab i mah g si oodhamdag ch amichudadag
Tsh am i nei g hakownalig g Egypt t am hemajkam k am i uhgkajid k am kownalch am dahm g ekownaltalig ch haichu eeniga
Tsh wa haha wabsh gei g bihugig k ha shoigch g hemajkam wehsko Egypt jewed dahm ch iia Canaan jewed dahm
Tsh pi shai e amich hegam Abrahambad mat hebai wo bei g haichu hugi
Kush eda am shaichu hugig Egypt jewed ch ed
Kutsh am i kah g Jacobbad k am ha cheha g eaalidag matsh am wo hunio
Kutsh hab e juh
Tsh am ep i huhug g haichu hahugi
Kutsh am ep hunio
Tsh g Josephbad am hahawa ha ahgi mo d hawehnag nash pi pi amichud
Tsh g hakownalig g Egypt t am hemajkam ab sha mai g Josephbad hajuni
Tsh g Josephbad am hahawa wai g eohgbad mat wehsijj ab wo i chihpia Egypt wui
Kush eda d wewaakko gamai hetasp hemajkam
Tsh wa woho am i chihpia hegam Jacobbad Egypt wui k am kihkahim ch am koi
Tsh am uhpam i e ui g haoho g Abrahambad ch Josephbad Shekem kihhim wui
Abrahambad atsh wa am hees ha nolawt g jewed hegam mash d Hamor amjedkam matsh am wo e toa g hakoidag
Sh amjed mui aahidag wehgaj
Sh e aihim matsh am hab wo juh g Jiosh mash haschu i heki hu ahgid g Abrahambad
Tsh eda am i si muida g tshohshonbad amai Egypt ch ed
Kutsh am hema i wuhsh g kownal mash pi shai mahch matsh wa has masma am si i ha wehmt g Josephbad amai Egypt ch ed
Kush ihda nahnko ha wua hegam tshohshon ch ha shoigchud ch hab ha ahg mat gam hu wo ha shul g chuuchum eaaliga hab ahgch mat wo koi
Kutsh eda mahsi g Mosesbad k si skehg d ali
Kutsh am i nuhkud g jehjij waik mashad ab  k gam hu hahawa i wuhshad
T g kownal uwi alidag am chehg k ab i bei hab masma mo d madaj
Kumtsh wehs haichu mashcha mo haschu d i si shasig haichu am Egypt ch ed
Tsh ab si i mai ihda wehs k d si shas haichu am heg eda mo haschu hab i kaij ch haschu hab i junihim
Batsh wa masma am i geeda g Mosesbad k am i ai g giikko wehstmahm aahidag
Tsh am hu hebai hab i e ah mat am wo i ha chehgim g ehahajuni
Kush hema g Egypt t am oodham am hema shoigchud g Tuhligo
Tsh g Mosesbad am i wehmt g ehajuni k mua ihda Egypt t am oodham mat wo agwua  k hab e ahg mat g hajunij wo chum smahchk mat g Jiosh wo hekaj k wo ha doibia
Sh wabshaba g hajunij pi hab masma hab elid haichu
Sh am baich d i tash sh am hai e cheggia g Tutuligo
Tsh am ha neid k chum sha daid k hab kaij Kia ahpim
Dam ewepngam ch eda haschu ahgch e cheggia 
Kut hegai mo ha cheggia ab si nuichkwua g Mosesbad k hab kaij 
Shahchu ap ahgch hab chum e wua maps am tdahm
Pi o ab hu shai mab maps ahpi am haichu wo i apechudad am tshahgid
Napt hab waap wo chum nimua mapt wa hab juh g Egypt t am oodham tako
Tsh am i kah g Mosesbad ihda k ha hekaj gam hu i e mehkod ab Egypt amjed k gam hu i jiwia mash am d Midian jewed
Sh am hai oodhamag
Kutsh am ha hohnt k gohk chechoj aalidt 
Sh am him k am d i giikko wehstmahm aahidag
Sh am hu hebai ha nuhkud g kahwal g Mosesbad am miabidch hegai doag mo hab e aaga Sinai
Tsh ab wui haha wabsh hema i e chehgi g anghil hab masma mo am meihim g shai ch eda pi meitto
Tsh ab i miabi g Mosesbad mat ab si sap wo i nei nash pi pi amichud matsh wa pi shai meitto g shai
Sh g Jiosh ab wui hab kaij am gahi wuhshanim g anghil 
Ahni ani d Jiosh
K wa ab has nielid hegam mshohshon mo d Abraham ch Isaac ch Jacob
Tsh hahawa si gigiwuk g Mosesbad k si sehbeni mat am wo i nei
Sh hab ep kaij g Jiosh ab wui 
Ab g has i nielid k wuashulig g ekaikia shuhshk nap pi ia kehk niwui
Smahch ani mam has i masma ha shoigchud g mhajuni amai Egypt t am
Do nihemajkamga
Kuni kah g hashoshaki ch heg hekaj am i nimaskogi ab mwui mapt ahpi wo ha doibia
Pt oi am wo i e nako mapt am wo hih Egypt wui
Neh bash kaij g Jiosh
Kuni hab ep scheimk mo ihda Mosesbad d hegai matsh wa g hajunij pi ab hu tatchua ch hab kaij 
Shahchu ap ahgch hab chum e wua maps am tdahm
Pi o ab hu shai mab maps ahpi am haichu wo i apechudad am tshahgid
Do wa ihda Mosesbad matsh g Jiosh am i kei ha dahm g hajunij matsh wo ha wanimed k wo ha doibia
Kutsh hegai anghil mash ab neok mei ch ed am uapa g Jiosh neoki Mosesbad wui
Kutsh g Mosesbad am uhpam hih Egypt wui k am hab juh g shasig haichu chehgida k am i ha wanim g ehajuni mat ab i wuwha Egypt amjed
Kutsh wa am i e tahp hegai mash hab e aaga Al Swegi Kahchki
Tsh am gahi i shul idam Mosesbad k am chipiahim giikko wehstmahm ahidag oidam tohono jewed ch ed
Sh g Mosesbad heg oidam shasigam haichu am hab junihim  ch am ha ahgid ch hab kaij 
Jiosh atsh am hema ep wo i kei g thajuni hab masma mat ahni am i nikei
Kut heg d ep wo Jiosh haichu i tashogiddamk
Neh bash kaij g Mosesbad
Tsh g Jiosh ab mah g eneoki doag t ab am gahi wuhshanim g anghil
K d thimdag ihda neoki matsh ab bei
Tsh pi oi jiwia g Mosesbad ab doag t amjed
Tsh g tshohshonbad pi ab hu wohog elid k im hu hab wabsh i sjunimk g Mosesbad ch uhpam shihimimk am Egypt wui  Sh g hauhgchu pahlig d Aaronbad
Sh idam ab wui hab kaij 
Pi ach mahch mas has e juh ihda Moses mat ab i twuwhas Egypt amjed
Am g wabsh hai ha nahto g jijosh mat hegam am wo twanimedad
Kush wa am hema wisilot g ohlakaj k ab wui iagchul heg wepogidch mo d hajioshga k am ep piast mat heg hekaj ab wo si i haichuch hegai ejioshta
Kutsh heg hekaj im hu hab i e juh g Jiosh ab ha amjed k am wabsh ha hiwigi mat wabsh g hejel hab eelida am hab wo junihid
Kush wabsh g huhuu ab ha ihm mat hab masma an ooha g Jiosh haichu i tashogiddam mash hab kaij g Jiosh 
Ab ani ha chehani g Tutuligo hemajkam mat wo muma g eshoshoiga k ab niwui wo iagchul am wehhejed g pi ap echuijig
K wabshaba pi woho ab hu niihm mo eda am haichug tohono jewed ch ed giikko wehstmahm ahidag oidam
Do hejel hanahtoi jijosh mo ab ha ihm
Bo ha aaga Molok ch Rephan ch hab ha elid mo an kih huhuu t an
Nt heg hekaj gam hu mehk wo emshul Babylon jewed t am
Neh bash kaij g Jiosh
Kuni hab ep scheimk mash hegam an uahim hegai cheopi mash heg hekaj am ha tashogid g Jiosh mash am ha wehmaj
Sh heg d wabsh hogi ch hab masma e nahto matsh wa g Jiosh am chehgi g Mosesbad
Sh g haamjedkam an ep uahim hegai cheopi matsh hekid g Joshuabad am i e kei matsh wo i ha wanim
Kutsh g Jiosh ia i ha wahpki id eda jewed k am ha wehhejed gam hu i ha wuwhas hegam nahnko mahs hemajkam mo ia d chum kihkam
Kush am haichugkahim ihda cheopi ch ab ai mash eda g Davidbad d hakownalig
Sh ihda Davidbad d si Jiosh tatchui ch ab ahgid mat wo hiwigi mat hema wo kihch
Tsh heg eda am hab wo e junihid g hoigeidahuna Jiosh wui
Kutsh g Jiosh hiwigi g alidaj Solomonbad
Tsh heg am i kei g kih am wehhejed g Jiosh
K eda g Jiosh baich i geej mo haschu i mo an hab chuig twehgaj
T pi wo shai e nako g oodham mas wo kihch
Batsh wa masma an ooha g kelibad Jiosh haichu i tashogiddam mash hab kaij g Jiosh 
Ahni ani d Jiosh ch ab dahm kahchim t amjed ia nuhkud g jewed kahchim
Pi amt wo shai e nako mamt wo nikihch mamt heg eda am wo nidai 
nant pi ahni wehs haichu nahto
Neh bash kaij g Jiosh
Kush wabshaba g tshohshonbad si e sheshemachud ch pi chechkaidag ch pi ab hu kaiham g Jiosh haichu ahga
Jiosh ash am i ha wuwhasid g haichu i tashogiddam
Kush wa g tshohshonbad ha shoigchud ch hai ha kokda
Kum ahpim hab waap chuig ch ab wabsh wui gegok g Hekia Sapekam Gewkdag
Jiosh haichu i tashogiddam ash am ahgachug mat wo jiwia g Jiosh si pionag k d wo si wehs sapekamk
Kut wa woho jiwia
Kumt wa gagda mat wo e muhkid
Ahpim amt ab emmah g Jiosh chehanig mat wa g anghil ia uapa
Mt eda am wa pi wohoch Neh bash kaij g Steven
Tsh am i kah g e jehnigiddam mash has ha ahg g Steven k wabsh wohoi babgat k si kuhm g etahtami
Sh wabshaba g Hekia Sapekam Gewkdag ab baich i si mahkch g Steven g gewkdag
Tsh am i nea dahm kahchim wui k nei mo si smasma tonod g Jiosh gewkdag
Kush g Jesus an si hugidaj an kehk g Jiosh
Kush hab kaij g Steven Neido
B at e kuhpio g dahm kahchim
K ab kehk g Jiosh si Kehsha an si sapko hugidaj an g Jiosh 
Tsh si hihinkiad k am si kuhkp g enahnk k ab hahawa si wui i wohp  k an be k gam hu i wuhshad kihhim t amjed mat wo maichkwua
Sh am hema ha wehmaj g wechij oodham ch hab chehgig Saul
Kutsh heg nuhkudach g eliliwa hegam matsh wo maichkwua g Steven
Kush g Steven ab si ihm g edoibiakam ch hab kaij Nikownalig Jesus ia g behi nidoakag 
Sh eda heg oidch ab maikkash g skehiddam
Tsh am hahawa tohtonwua g Steven k si skaidam hab kaij Nikownalig pi g ab hu ha abchud ihda chuijig mat ihab e juh Bash kaij ch am i muh
