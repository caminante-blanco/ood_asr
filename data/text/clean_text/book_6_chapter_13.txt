
Am o apechudch g Jiosh mat in wo haichugk g kownaltalig ch am wo tdahmk
Tt heg hekaj ab wo wechok g hachehanig g kokownal Â ch pi wo melchkwuad
Jiosh o ab ha mahkch g gewkdag
Kut wo tnamkid matt wo sha melchkwuad
Tt heg hekaj wo sehbidad g kownal matt hab wo sha junihid g pi apekam ch wabshaba pi wo ehbidad mattp g sapekam hab wo junihid
Am g hab wo wai junihid g sapekam
T g hahaichu sap wo emelidad
Jiosh at am i ha chuhcha g kokownal mat wo tnuhkudad
Kut wo sta ehbidamk mattp hab wo junihid g pi apekam no pi g Jiosh ab ha mahkch g gewkdag mat skookam wo tnamkid
Hemho wa att wo himad g chehanig nach pi smahch mo pi ape matt wo melchkwua
Ab o d wuikamaj g kownal hegai mo haschu ab tkowlant mat hekaj wo himad g echikpan
Pegih tt ab has wo ha elidad g hahaichu k wo namkidad g kownal hegai mo haschu ab tchehani
Pi att hedai wui wo chum twulshchid ch wabsh sap wo ha namkidad
Id att wai hekaj wo chum twulshchid matt ab aai thekaj wo si pihk telidad
Id o d Jiosh chehanig
Kuch ab swohog elid g chehanigaj ab aai si pihk telidch
Bo chuig g chehanigaj 
Pi g wo ha ehsid g hawehm kihkam
Pi g wo ha muai
Pi g haichu wo ha ehsidad
Pi g wo pihk e elidad g skaisdagkaj
Neh wehs ihda o hab d ahga matt ab wo si pihk telidad wabsh chum hedai wui hab masma mach has i masma hejel pihk telid
Pi att hekid am hab wo junihid g pi apekam ab ha wui hegam mach ha hekaj si pihk telid
Neh wehs ach am hab junihim g Jiosh chehanig mattp ab wo pihk telidad wabsh chum hedai wui
Id att hab wo wuad heg hekaj mat mehk wai hih g tash
E at ai matt ab wo si i tnenenashanich no pi e aihim mat g Jiosh ab wo i twuwhas id amjed jewed
Pegih tt wo dagito g pi apekam k g sapekam am hab wo junihid
E o aihim matt sap wo tdoibia
Tt wo si telidad mattp wo ihed ch wo tnondagch o attp wabsh chum hedai wehm wo woiwup o attp suam has wo twuad o attp wo sha hehgam o attp wo ha cheggia
Ab o tab matt am wo dagito hewai hab mahs haichu k heg hab wo wai junihid mo d sapekam
Do si tkownalig g Jesus Christ
Kutt ab wui wo i tdagito matt pi am hu hab wo junihid g pi ap ttatchui
