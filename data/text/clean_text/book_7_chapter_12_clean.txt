
Ab am wa ep nikakke ab amjed hegai gewkdag mo g Hekia Sapekam Gewkdag ab tmahkch matt ab aai wo i twehmajk
Tatchua ani mamt wo smahchk g wohokam ab amjed ihda
Idani am hahawa smahch mam wa haichukaj am i e wanimed mam eda ab has ha elid mam haschu i chum jijoshchud
K wabshaba pi d Hekia Sapekam Gewkdag ch am i emwanimed namt wa ge e nako mams wo wohokamch mo g Jesus d Jiosh
Hegam mo pi edgid g Hekia Sapekam Gewkdag o hab elid mo g Jesus am gawulkdas ab Jiosh t amjed
Kuch wabshaba ahchim mach edgid smahch mo g Jesus d Jiosh
Ab o tmahkch g Hekia Sapekam Gewkdag g gewkdag matt hab wo junihid g nahnko mahs haichu am wehhejed g Jiosh
K g tkownalig Jesus am apechudch matt has masma am hab wo junihid
K d nahnko mahs chikpan mach am hab junihim ch wabshaba wehs ab d amjedkamaj g Jiosh
Heg o ab tmahkch g Hekia Sapekam Gewkdag
K id am tgewpkadch ch ab heheejel tmahkch matt has wo tjunihid ch am aai wo i twehmajk
Kuch smahch mo am teeda g Hekia Sapekam Gewkdag no pi ab tmahkch g gewkdag
Ab o haijj tmahkch matt wo schu aamichud k am wo tashogi g shasig haichu ch ab haijj tmahkch matt wo si smahchk ch ahgachugad g Jiosh haichu ahga
Ab o haijj tmahkch g gee wohochudadag ch ab haijj tmahkch matt wo ha doaj  o g shasig haichu hab ep wo junihid
Ab o haijj heheejel tmahkch g haichu eahga matt wo ahgad ch ab haijj tmahkch matt wo neneokad g pi tmachiga neokikaj ch ab haijj tmahkch matt wabsh wo samich hegam neoki k am wo i tashogi k ch ab haijj tmahkch matt wo smahchk mo haschu ahga ab amjed g Hekia Sapekam Gewkdag ch haschu pi ab hu amjed
Neh wehs ihda o ab d amjedkamaj g Hekia Sapekam Gewkdag
K heg ab heheejel tmahkch mo has i mahs chikpan am hab sjunimk ab gai twuhshanim
Smahch ach mo g thonshpadag mui nahnko chuhchuidag ch wabshaba d wai hemako
Kuch hab wa masma wehsijj d hemako ahchim matt ab i twehnad g Christ
Muijj am hi wa pi d Tutuligo
Tt wabshaba pi wo tnako machs hab wo chei mam pi d twehm wohochuddam
Haijj am hi wa d nenehol
K wabshaba pi has d ahga mam has i mahs ch ab i swohoch g Jiosh
Heg at wehsijj ab i themakoch
K hahawa heg wa wepo mach d Jesus honshpadag
K g Hekia Sapekam Gewkdag wehsijj an tuukch
Kuch eda nahnko mahs haichu chikpan hab masma mo g nahnko chuhchuidaj g thonshpadag
Ttahtad o pi wepo haichu hab wua mo g tnohnhoi
Kuch wabshaba wehs ha tatchua
K g tnahnk gawul haichu hab wua mo g twuhpui
Kuch wabshaba wehs ha tatchua natt ge has masma haichu wo kah mattp pi wo sha ha nahnkk ch pi has masma wo hewagi mattp pi wo sha ha dahkk
Jiosh at am nahto g oodham k hab masma hab juh g nahnko chuhchuidag ab thonshpadag ab
K wehs ab i e wehnadch g hab tchuhchuidag no pi d hemako g thonshpadag
Pi ach hegam wai tatchua twuhpui ch wabshaba g tnohnhoi ehp k ch pi heg wai tatchua tmoo ch wabshaba g ttahtad ehp
Hai o pi gewpkdag g hab tchuhchuidag ch wabshaba hab wa masma d si ttatchui
Kuch sap ha nuhkud ch ha maishch mat pi wo mahsk hegam hab chuhchuidag mo pi ta neidagma
Pi ach hab masma sha nenoid hegam hab chuhchuidag mo pi has d ahga mat wo e neidad
Wehs ach ha tatchua g hab tchuhchuidag mat wehs e wehm sap wo chikpanad
Pegih bach wa masma chum twehm sap chikpan ch wehs twehm wo tshoigch mattp hema haichukaj wo tshoigch
Kutt wehs twehm wo shehgigk mamtp hema ab wo si sap has tah
Pegih wehsijj ach d hemako g Jesus Christ wehm ch heg wa wepo mach d honshpadaj ch heheejel d nahnko chuhchuidaj
Jiosh at wehs ab i tmahkhi matt haschu hab wo junidahid
K id d si wehs ha dahm tchikpan mach hai d Jesus Christ chuhchai ch am ahgachugch g haichu ahga ab amjed
K id ab oidch d tchikpan mach hai d Jiosh haichu ahga i tashogiddam
K id ab oidch d ep tchikpan mach hai d Jiosh haichu ahga ha mashchamdam
Haijj ach shasig haichu hab wua ch haijj uukch g gewkdag matt wo ha doaj ch haijj am i ha wehmaj hai ehp ch haijj am haichu aapechud ha shahgid g twehm wohochuddam ch haijj g pi tmachiga neokikaj neneok
Pi att wehsijj gam hu mehk wo ahgachugad g Jiosh haichu ahga ch pi wehsijj d Jiosh haichu ahga i tashogiddam ch pi wehsijj d Jiosh haichu ahga ha mashchamdam ch pi wehsijj uukch g gewkdag matt hab wo junihid g shasig haichu  o wo ha doaj ch pi wehsijj neneok g pi tmachiga neokikaj ch pi wehsijj ab mahks g amichudadag matt wo tashogi idam neoki
K wabshaba hai idam mahkigdag baich d i ha wehmtadag g twehm wohochuddam
Kutt heg hekaj baich wo i tatchua matt wo hekaj hegam
K eda g pihk elidadag wehs baich d i si haichu
