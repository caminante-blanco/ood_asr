
Chum as wehs d wo enigajk g ali g ohgaj haichu eniga t eda pi wo bei t hoip am i geeda
Mt wo nuhkudad g ali ch ep wo nuhkudad hegai mat haschu d wo enigajk am hugkam mat wo ai g egeelig
Kuch wa ahchim hab wa masma mo g aal nat pi g Jiosh kei g echehanig mat hekaj wo tnuhkud am hugkam matt ab wo i swohoch g haichu ahgaj
T am i sap e ai t g Jiosh ab i ahad g ealidag
Kut ab mahsi k wepo e juh g hemajkam k am i geelhim k am hab junihim hegai chehanig mo g Jiosh ab ha mahkch g Tutuligo
Ab ach wa tabchud g tchuijig ab chehanig wecho
Kut ia jiwia g Jiosh alidag jewed dahm mat wo tdoibia am twehhejed nakogk g skook tnamkidadag matt d haha wo aaligajk g Jiosh
T g Jiosh heg hekaj ab tmah g Hekia Sapekam Gewkdag mat wo twehmajk
Kuch hab d aaligaj ch ab ihm ch hab kaij Jiosh tohg
nach pi hahawa pi d wabsh piongaj
T ab wo i tmah g Jiosh mat haschu i apech am twehhejed mach d aaligaj
Heki am hu pi mahch g Jiosh ahpim gool hemajkam ch ab haichu e jijoshchud ch ab ha ihm mo eda pi d shai hegai doakam Jiosh
Pegih m haschu ahgch am uhpam ha wui ep shihimimk mamt d ep wo haneneholigak hemu mam eda am wa chum smahch g Jiosh
Pi at wo e nako hegam mas am wo i emwehmajk
Kum haschu ahgch si has elid g haichu tash mo hekid i e aahe ch am hab wua g piast
Pi amt heg hekaj wo i e apech am Jiosh nena ed
Si ani semgihug ch am emchegito mamt hu wo i schegitok hegai skehg haichu ahgaj g Jiosh mani wa am emahgid
Am g hab wo masmak mani ahni nani pi hahawa pi ab hu wecho g heki hu tchehanig
Smahch am mo wa haichu pi niape mant wa am jiwia k am emahgid ab amjed g Jiosh alidag
M wa eda pi shai snitamhog ch ab i snihoigeid k i niwahkid k am ninuhkud heg wa wepo mantp d hema anghil o d Jiosh alidag
Ab o wa si geej g pihk emelidadag mamtsh chum hems g ewuhpui wo nimah heg hekaj pi niapedag
Kut haschu has e juh mam heg amjed hab nielid manis semkehid ahni mani am chum emahgid g wohokam
Hegam mo hab chum emelid mamt am oidk hab wo e junihid g chehanig ch hekaj am wo i e apech Jiosh tahgio o hab wabsh e wua mo ab emtatchua ch wabshaba emiattogid no pi gam hu hab i semjunimk ab niamjed mamt ab wo si ha haichuchudad
M o wa sape mat ab hema wo emtatchuad haichu sapekam wehhejed
Bani wa nitahtk chum anis pi am hu emwehmaj
K wabshaba idam emtatchua g haichu pi apekam wehhejed
Am am wa smahch mo g jee mui haichu nakog g eaaliga ha wehhejed ch ab aahe mat wo ha geegeel
Pegih ni ahni hab wa masma mui haichu nakog am emwehhejed mant ab wo emahijidaj mamt hab wo masmak mo g Jiosh alidag
Mant hu am wo i emwehmajk hemu ch wo emwehm aaga ihda haichu nani pi semgihug
M haschu ahgch hab chum e elid mamt am wo i e apech Jiosh tahgio am oidch hab e junihidch g chehanig
Pi amt wo shai e nako mamt am hejel wo i e apech
Id ant am wo emtashogi ab amjed g Jiosh heki hu oohana
An o hab chuig mash gohk aalidag g Abrahambad
Hema ash d madaj g Hagarbad ch hema d Sarabad mad ch hab chehgig Isaac
Sarabad ash d Abrahambad hohnig
Kush g Hagarbad d haneholiga
Pi atsh koi bei g emad d Sarabad k eda heki hu okst
Sh wabshaba g Jiosh am ha ahgid mat wo ge madt
Kush ihda madaj d haaliga
Sh wabshaba g Hagarbad mad d haneholiga hab masma mo g jeej
Sarabad ani wepogid g skehg haichu ahgaj g Jiosh
Ch ahchim mach ab swohochud wepogidas g Sarabad mad nach pi woho d aaligaj g Jiosh
Hagarbad ani wepogid hegai chehanig mat ab e mah Sinai doag t ab am Arabia jewed ch ed
Wehs hegam mo chum se apchudamk am oidch hab e wuadch g chehanig o wepogidas hegai mo d nehol mad no pi pi woho d Jiosh aaliga
Muijj o hab wa chum e wua g niwehm Tutuligo ch hab an e uukch hab masma mo g nehol
Ab Jerusalem t ab am ab si hiwig g chehanig
K wabshaba an tdahm hab chuig g wechij Jerusalem
Kuch heg wui tgewpkadch wehsijj ahchim matt ab i swohoch g Jiosh k am tahgio i tapech
An o hab chuig Jiosh oohana ed mash hab kaij g Jiosh 
Si g shehgigk ahpi uwi mapt pi hekid shai madt napt pi baich i mui wo aaligak mo hi hegai mat heki hu madt
Pegih neh Isaacbad ash d si haaliga hab masma mash am ha ahgid g Jiosh
Ch ahchim hab wa masma d aaligaj g Jiosh
Heg ash wa shoigchud g Isaacbad mash pi d si haaliga
K hemuch hab waap tshoigchud hegam mo pi d aaligaj g Jiosh
An o oohadag mash hab kaij g Jiosh ab Abrahambad wui 
Gam g hu i ha wuwhasid idam eneneholiga
Pi at wo enigak g meniga am wehmaj hegai mo d madaj g mhohnig
Pegih neh niwepnag pi ach hab masma mo g haneholiga mad ch wabshaba hab masma mo g si haaliga 
